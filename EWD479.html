  <!DOCTYPE html>
  <html>
  <head>
    <title>Commentaar op Sructuur plan Informatica (W.O.) van de ARSI</title>
    <link href="https://fonts.googleapis.com/css?family=Lobster|Raleway" rel="stylesheet">
    <link href="assets/common.css" rel="stylesheet">
    <link href="assets/transcriptions.css" rel="stylesheet">
    <meta name="generator" content="convertArticle.pl">
    <meta name="twitter:card" content="summary" />
    <meta name="twitter:site" content="@raboofje" />
    <meta name="twitter:description" content="From the Edsger Dijkstra EWD archive: Commentaar op Sructuur plan Informatica (W.O.) van de ARSI" />
    <meta name="twitter:title" content="Commentaar op Sructuur plan Informatica (W.O.) van de ARSI" />
    <meta name="twitter:image" content="http://raboof.github.io/ewd/assets/dijkstra.jpeg" />
  </head>
  <body>
  <div class="metabar">
    <div class="metabar-inner">
      <a href="index.html">HOME</a>
    </div>
  </div>
  <h1>Commentaar op Sructuur plan Informatica (W.O.) van de ARSI</h1>
  <div class='body'>
           <hr />
           <p class="noindent">NOTE: This transcription was contributed by Martin P.M. van der Burgt, who has devised a process for producing transcripts automatically. Although its markup is incomplete, we believe it serves a useful purpose by virtue of its searchability and its accessibility to text-reading software. It will be replaced by a fully marked-up version when time permits. &mdash;HR</p>
           <hr />
<p>&nbsp;</p>
           <p class="noindent">
<u>Commentaar op &ldquo;Structuur plan Informatica (W.O.) van de ARSI</u>.
           <p class="noindent">&nbsp; &nbsp; &nbsp; &nbsp; &ldquo;Learn to write well, or not to write at all.&rdquo; (John Dryden)
           <p class="noindent"> &nbsp; &nbsp; &nbsp; &nbsp; &ldquo;Groot is mooi en veel is lekker.&rdquo; (Maarten Toonder)
  <p>Het eerste dat aan het &rdquo;Structuurplan Informatica (W.O.) van de 
Academische Raad, Sectie Informatica, code &ldquo;AR 74/75-5&rdquo; (in navolging van de
ARSI hieronder aan te duiden als het Magnum Opus) opvalt, is zijn omvang
en het slechte Nederlands, waarin het is gesteld: even weinig had beter in
het halve aantal pagina&rsquo;s gezegd kunnen worden.
<p>Het tweede is de onduidelijkheid. Men stelle zich een rapport voor
over &ldquo;Het onderwijs in het schrijven&rdquo;, waarbij de lezer geregeld in het 
ongewisse blijft of passages nu betrekking hebben op het onderwijs, dat kindertjes
in de eerste klas leert letters op papier te krijgen, of op onderwijs in 
spelling, of op onderwijs in handelscorrespondentie, of op colleges voor 
toekomstige literatoren en auteurs: zo schrijft het Magnum Opus over 
&ldquo;informaticaonderwijs&rdquo;.
<p>Het derde is, dat in dit Magnum Opus &mdash;dat handelt over een 
Structuurplan Informatica voor het Wetenschappelijk Onderwijs!&mdash; een halve pagina over
de wetenschapsbeoefening gaat, de resterende 69.5 over onderwijs. (Ten 
aanzien van de wetenschapsbeoefening weet het Magnum Opus niet veel meer te
vertellen, dan dat deze &ldquo;bevorderd&rdquo; moet worden.)
<p>Het vierde is de nadruk, waarmee &ldquo;de behoefte van de maatschappij&rdquo; als
voornaamste leidraad is gekozen. Niet een wetenschappelijke discipline, maar
&ldquo;werkkringen&rdquo; fungeren als uitgangspunt, in zo sterke mate, dat &mdash;hoewel de
auteurs dit met een weinig overtuigend beroep op de diversiteit van de 
werkkringen ontkennen&mdash; het Magnum Opus eigenlijk een paar beroepsopleidingen
voorstelt, die nauwelijks boven het het niveau van het NOVI (beter bekend
onder de oude, en misschien eerlijkere naam SSAA) lijken uit te komen: het
enige verschil lijkt, dat de docenten de toga mogen dragen. Deze nadrukkelijke
afstemming op werkkringen is des te bedenkelijker, omdat in dit nog verre
van volgroeide vak wetenschappelijke en technische ontwikkelingen de aard
van het werk nog zo drastisch kunnen veranderen. (Hierbij zij opgemerkt,
dat naarmate mensen minder aan deze ontwikkelingen deel hebhen, zij een 
statischer beeld van de maatschappelijke behoefte hanteren.) De vrees, dat de
gedoceerde stof, zo &#x0170;berhaupt van enige waarde, een halfwaardetijd van 
hooguit vijf jaar zal hebben, klinkt in het Magnum Opus nergens door. (Integendeel!
In het basisprogramma wordt leerstof opgevoerd, die reeds nu aantoonbaar als
rijp voor de schrothoop ontmaskerd is.)
<p>De grootste leemte van het Magnum Opus is, dat het de zinvolheid en
realiseringsmogelijkheid van de voorgestelde (tamelijk gigantische) 
onderwijsactiviteit als zo vanzelfsprekend veronderstelt, dat zelfs geen poging
is ondernomen om deze waarschijnlijk te maken. Aangezien schier alle 
wetenschappen van de computer zouden kunnen profiteren, moeten grote horden 
studenten &mdash;alpha&rsquo;s, beta&rsquo;s, gamma&rsquo;s, de hele troep&mdash; basisonderwijs in de
informatica krijgen. Heel eenvoudig! Maar wat blijft daar van over? Dat
wordt van het niveau van een college &ldquo;girokaart invullen&rdquo; &mdash;wat is de 
automatisering van de girodienst anders dan een groot &ldquo;applicatiepakket&rdquo;?&mdash;.
(Het feit dat wij bij de Inleiding tot de Kunst van het Programmeren voor
de HBO-leraren, die dat college volgen, al een speciaal schertstentamen
moeten opstellen, omdat ze anders nooit een voldoende halen, spreekt 
waarschuwende boekdelen.)
<p>Naast dit dubieuze basisonderwijs aan allen, worden twee 
beroepsopleidingen gesuggereerd, informatica &ldquo;I&rdquo; en bedrijfsinformatica &ldquo;BI&rdquo;, en het
Magnum Opus betoogt herhaald met klem, dat een &ldquo;studierichting informatica&rdquo;
in het Academisch Statuut dient te worden opgenomen. De enige motivering is
een politieke: als we nu het officiele etiket van &ldquo;academisch gevormd 
informaticus&rdquo; maar kunnen uitdelen, dan halen we onze &ldquo;achterstand&rdquo; wel in. (De
aanhalingstekens rond de &ldquo;achterstand&rdquo;, waarmee het Magnum Opus het 
departement onder druk probeert te zetten, duiden aan dat ik bij de wijze, waarop
het Magnum Opus deze meent aan te tonen, nog wel mijn kanttekeningen heb.)
Het Magnum Opus vermeldt tactvol nergens, dat de levensvatbaarheid van een
academische studierichting o.a. afhangt van een haar schragende 
wetenschappelijke discipline. In het geval van de informaticaopleiding &ldquo;I&rdquo; &mdash;mits niet
zo oubakken voorgesteld als in het Magnum Opus&mdash; begint een dergelijke
discipline zich weliswaar af te tekenen (maar er zijn nog genoeg andere 
redenen voor mij om zo huiverig te zijn, dat ik zelfs een afstudeerrichting &ldquo;I&rdquo;
in het Academisch Statuut prematuur acht); ten aanzien van de 
bedrijfsinformatica &ldquo;BI&rdquo; is een dergelijke schragende wetenschappelijke discipline 
grotendeels afwezig. Deze absentie &mdash;hoewel ruiterlijk in het Magnum Opus 
toegegeven&mdash; is voor de opstellers geen beletsel geweest om toch maar een aantal
hoogleraren in dit vooralsnog hypothetische vak voor te stellen! Kortom,
zelfs zonder de gepaneerde hehoeften van de maatschappij in twijfel te trekken,
en zonder het geponeerde primaat van deze leidraad aan te vechten &mdash;iets,
waar ik overigens van ganser harte toe bereid ben&mdash; moet ik concluderen, dat
het Magnum Opus bedenkelijk veel overeenkomst vertoont met het bekende 
voorstel, om aan alle medische faculteiten leerstoelen te stichten voor &ldquo;De 
genezing van vooralsnog ongeneselijke ziektes.&rdquo;. Deszelfs voorstellers mogen
menen, daarmee van visie te getuigen, de praktijk heeft geleerd, dat hiermee
slechts kwakzalvers worden aangetrokken.
<p>Een laatste karakteristiek van het Magnum Opus mag. omdat hij zo uiterst
bedenkelijk is, helaas niet onvermeld blijven: deszelfs onverholen 
anti-intellectualisme. Zo wordt in de appendix voor de I-Opleiding gesteld, dat het
voorstel er garant (sic!) voor staat, dat er geen &ldquo;ivoren toren&rdquo; informatici
zullen worden opgeleid. (In naam van de wereldvrede, of zo?) En ik maar 
bidden, dat, zo dat voorstel onverhoopt opgevolgd mocht worden, er af en toe nog
een &ldquo;ivoren toren&rdquo; informaticus door de mazen van het net heen glipt. Maar
dat is natuurlijk wel naief, want ze staan er immers garant voor, dat zoiets
niet meer zal gebeuren......
<p class="noindent">
<table width=100%><tr><td valign=top width=30%>
21 februari 1975</td><td>prof.dr.Edsger W.Dijkstra
</td></tr>
<tr><td valign=top>
</td><td>Technische Hogeschool Eindhoven
</td>  </tr>  </table>  <p><br>
P.S.
Nu er nog wat ruimte op deze pagina over is, voor wie het anders niet 
geloven wil, tot slot een stijlbloempje uit het Magnum Opus (pg. 31):
&ldquo;Als doelstelling wordt genoemd &rdquo;de behoefte aan onderwijs met betrekking
tot informatiesystemen in organisaties&ldquo;, hetgeen geanalyseerd wordt aan
de hand van het gebruik dat organisaties op dat moment van computers 
maakten, in vergelijking met het wezen van bestuurlijke informatiesystemen.&rdquo;

<hr />
   <p class="noindent"><font size="-1">Transcribed by Martin P.M. van der Burgt<br />
    Last revision
    <csobj format="MedDate" h="13" region="15" t="DateTime" w="90">
      <!-- #BeginDate format:IS1 -->2014-12-08<!-- #EndDate -->
    </csobj>
  .</font></p>
  <p>&nbsp;</p>
</body></html></div>
  </body>
  </html>
