<!DOCTYPE html>
<html>
<head>
  <title>Vierde toespraak tot mijn studenten, voorjaar 1976</title>
  <link href="https://fonts.googleapis.com/css?family=Lobster|Raleway" rel="stylesheet">
  <link href="assets/common.css" rel="stylesheet">
  <link href="assets/transcriptions.css" rel="stylesheet">
  <meta name="generator" content="convertArticle.pl">
</head>
<body>
<div class="metabar">
  <a href="index.html">HOME</a>
</div>
<h1>Vierde toespraak tot mijn studenten, voorjaar 1976</h1>
<div class='body'><!DOCTYPE HTML PUBLIC "-//W3C//DTD HTML 4.0 Transitional//EN">
<!-- saved from url=(0078)http://www.cs.utexas.edu/users/EWD/transcriptions/transcriptionStationery.html --><HTML 
lang=en xml:lang="en" xmlns="http://www.w3.org/1999/xhtml">
<HEAD><TITLE>E.W.Dijkstra Archive: Vierde toespraak tot mijn studenten, voorjaar 1976 (EWD 551)</TITLE>
<META http-equiv=content-type content="text/html; charset=ISO-8859-1">
<STYLE type=text/css>BODY {
	COLOR: black; BACKGROUND-COLOR: white
}
HR {
	BORDER-RIGHT: 0px; BORDER-TOP: 0px; BORDER-LEFT: 0px; COLOR: black; BORDER-BOTTOM: 0px; HEIGHT: 1px; BACKGROUND-COLOR: black
}
A {
	COLOR: blue; BACKGROUND-COLOR: transparent
}
A:hover {
	COLOR: white; BACKGROUND-COLOR: blue; TEXT-DECORATION: none
}
A:active {
	COLOR: white; BACKGROUND-COLOR: blue; TEXT-DECORATION: none
}
H1 {
	FONT-SIZE: 100%; TEXT-ALIGN: center
}
H2 {
	FONT-SIZE: 100%; TEXT-ALIGN: center
}
P {
	TEXT-INDENT: 2em
}
#frame {
	WIDTH: 39em
}
#header {
	TEXT-ALIGN: right
}
#footer {
	FONT-SIZE: 90%
}
</STYLE>

<META content="Microsoft FrontPage 4.0" name=GENERATOR></HEAD>
<BODY>
<DIV id=frame>
<DIV id=header>
<P style="TEXT-INDENT: 0px"><a title="Link to the PDF version of EWD551" href="https://www.cs.utexas.edu/~EWD/ewd05xx/EWD551.PDF"> </a><A title="Link to the PDF version of EWD551" 
href="https://www.cs.utexas.edu/~EWD/ewd05xx/EWD551.PDF">EWD551</A></P></DIV>
<DIV id=content>
<P style="TEXT-INDENT: 0px"><U>Vierde toespraak tot mijn studenten, voorjaar 
1976</U>.</P>
<P>Onlangs heeft staatssecretaris Klein een missive rondgestuurd, waarin de 
universiteiten en hogescholen werden aangespoord zorgvuldig op de hoogte te 
blijven van de nevenfuncties van hun hoogleraren. Het is goed gebruik, dat men 
als employee geen nevenfuncties vervult zonder medeweten van zijn werkgever, en, 
afhankelijk van de aard van de nevenfunctie zelfs niet zonder toestemming van de 
werkgever. En niemand zal er bezwaar tegen maken, dat ook het unversitaire 
bedrijf van tijd tot tijd aan dit goede gebruik herinnerd wordt; sterker: dit 
spreekt zo vanzelf, dat men zich afvraagt, waarom deze missive van 
staatssecretaris Klein de voorpagina van de krant haalde.</P>
<P>Wel, dat werd duidelijk, als je het artikeltje wat zorgvuldiger las. Laat 
mij, omdat de staatssecretaris het over "commerciele bijbanen" had, ter 
vermijding van mogelijk misverstand voorapstellen, dat ik, die vanuit het 
bedrijfsleven het hoogleraarsschap als "academische bijbaan" vervul, in dezen 
geen partij ben. In zijn toelichting insinueerde de staatssecretaris nl. dat 
allerlei hoogleraren tengevolge van hun "commerciele bijbanen" hun 
wetenschappelijke plicht verzaken, en bovendien suggereerde hij, dat zij deze 
nevenfuncties in het geniep zouden waarnemen. Hoe gerechtvaardigd is die 
insinuatie?</P>
<P>Kijk, ik ben waarschijnlijk verschrikkelijk naief, maar ben niet bereid om 
voetstoots aan te nemen, dat alle hoogleraren, die ik persoonlijk niet zo goed 
ken, een orde van grootte minder fatsoenlijk zouden zijn dan de collegae, die ik 
beter ken. Ten eerste vervullen zij hun nevenfuncties niet in het geniep, ten 
tweede doen zij het niet om den brode, maar in een niet aflatende poging de 
kloof tussen theorie en praktijk niet nodeloos te laten verbreden. Ik weet uit 
ervaring, hoe moeilijk en ook vaak hoe ondankbaar dit streven is, want de kloof 
tussen theorie en praktijk, de spanning tussen de academische en de industriele 
wereld is zo groot, dat je een gerede kans loopt tussen wal en schip te raken. 
De doorsnede van wat theoretisch gezond en practisch zinvol is, is zo klein, dat 
hij in de ogen van velen als leeg wordt beschouwd. Wat practisch zinvol blijkt 
wordt in de academische wereld dan als "dus triviaal" gekenschetst, wat 
theoretisch gezond lijkt, wordt daarom in het bedrijfsleven als "dus 
onbruikbaar" afgeschreven. Om deze dodelijke simplificatie te doorbreken hebben 
wij mensen nodig, die loyaal een voet in beide kampen hebben.</P>
<P>Laat ons, "for the sake of the argument" de staatssecretaris even volgen in 
zijn zorg om het peil van het wetenschappelijk werk der hoogleraren. Waardoor 
zou dat het meeste in het gedrang komen? Komt het in het gedrang? Nou, reken 
maar! Ik moet U bekennen, dat het inmiddels zo erg is, dat ik geleerd heh bij 
een collega, die ik een tijdje niet gezien heb, niet meer te informeren, hoe het 
met zijn werk gaat. Onder hoogleraren zou dit de normaalste blijk van 
belangstelling horen te zijn, maar je leert het wel af, want bijna altijd blijkt 
de vraag pijnlijk, omdat de ander niet meer aan zijn werk toekomt. Door het 
gelazer van de WUB, dat alle bestuur en beleid doet ontaarden in een eindeloos 
steekspel met slogans, door de afbraak van het personeelsbestand hunner 
faculteiten en door de opdracht via herprogrammering hun instituut te laten 
afzakken tot de mediocriteit van de "graduate factory" komen zij aan hun werk 
niet meer toe. Al hun tijd en energie wordt opgeslokt door het wanhopig hozen in 
een van overheidswege lekgestoten schip. Als ze een adviseursschap vervullen, 
vallen de uren daaraan besteed waarschijnlijk samen met de enige uren, die ze 
nog aan de wetenschap kunnen besteden. De missive kwam op de voorpagina van de 
krant, omdat onze staatssecretaris zich in de toelichting een vlegel 
betoonde.</P>
<P>Overigens ben ik van oordeel, dat er op Hilversum 4 minder moet worden 
gezeverd.</P>
<HR>
<!-- name and date -->
<DIV id=footer>
					<font size="-1">transcribed by Carl Ludwigson<BR>
						revised <CSOBJ format="MedDate" 
h="13" region="15" t="DateTime" w="93">Tue, 16 Oct 2007</CSOBJ></font></DIV></DIV></DIV></BODY></HTML>

</div>
</body>
</html>
