<!DOCTYPE html>
<html>
<head>
  <title>Betrouwbaarheid van programma&rsquo;s.</title>
  <link href="https://fonts.googleapis.com/css?family=Lobster|Raleway" rel="stylesheet">
  <link href="assets/common.css" rel="stylesheet">
  <link href="assets/transcriptions.css" rel="stylesheet">
  <meta name="generator" content="convertArticle.pl">
</head>
<body>
<div class="metabar">
  <div class="metabar-inner">
    <a href="index.html">HOME</a>
  </div>
</div>
<h1>Betrouwbaarheid van programma&rsquo;s.</h1>
<div class='body'>
         <hr />
  <p class="noindent">NOTE: This transcription was contributed by Martin P.M. van der Burgt, who has devised a process for producing transcripts automatically. Although its markup is incomplete, we believe it serves a useful purpose by virtue of its searchability and its accessibility to text-reading software. It will be replaced by a fully marked-up version when time permits. &mdash;HR</p>
  <hr />
<p class="noindent">
  <p class="noindent"><b>Betrouwbaarheid van programma&rsquo;s.</b>
  <p>Mathematische uitspraken plegen zich door drie eigenschappen te 
onderscheiden:
<br>a)&nbsp;&nbsp;&nbsp;&nbsp;&nbsp;ze zijn algemeen in de zin, dat ze op een groot aantal gevallen van
toepassing zijn; (men formuleert een eigenschap van &ldquo;alle niet ontaarde
driehoeken&rdquo;)
<br>b)&nbsp;&nbsp;&nbsp;&nbsp;&nbsp;ze zijn heel precies; (dit in tegenstelling tot alle uitspraken, die
hun algemeenheid aan vaagheid ontlenen)
<br>c)&nbsp;&nbsp;&nbsp;&nbsp;&nbsp;er bestaat een bewijstraditie, waardoor de kans op onjuistheid van de
uitspraak drastisch gereduceerd kan worden; (hierbij tekenen we aan, dat er
voor het bereiken van een dergelijk betrouwbaarheidsniveau geen alternatieven
bekend zijn). 
<p>Zodra wij rekenautomaten aan het werk zetten met de bedoeling aan de
uitkomsten consequenties te verbinden, dan zijn wij daartoe slechts gemachtigd
voor zover wij ons geloof kunnen rechtvaardigen, dat de geproduceerde uitkomsten
inderdaad het antwoord op het door ons gestelde probleem zijn. Een eerste
vereiste daartoe in, dat wij ons ervan kunnen overtuigen, dat het programma
correct in. Hoe kunnen wij deze overtuiging bereiken?
<p>In de begintijd heeft men dit door &ldquo;programma testen&rdquo; geprobeerd te 
bereiken: men onderwerpt het programma aan een aantal bekende testgevallen,
proefberekeningen, waarvan het antwoord bekend is: als in deze testgevallen
het juiste resultaat bereikt werd, nam men aan, dat het programma in alle
gevallen het correcte resultaat zou produceren. De bittere ervaring heeft
geleerd, dat deze laatste aanname ongerechtvaardigd is.
<p>Het punt is, dat de klasse mogelijk bedoelde rekenprocessen, dat onder
controle van een niet helemaal triviaal programma zo enorm groot is, dat men
met de testgevallen slechts een absoluut verwaarloosbare fractie metterdaad
proberen kan en hele subklassen van in een of andere zin &ldquo;critische gevallen&rdquo;
kan <b>en zal</b> missen. Sterker: de klasse van de mogelijke berekeningen is een
klasse van zo sterk gestructureerde objecten, dat als van de 1000 testgevallen
er 1 is misgegaan, de verwachting dat ook in de toekomst van de 1000 
testgevallen er gemiddeld 1 zal misgaan, helemaal ongerechtvaardigd is: de berekeningen
zijn onvoldoende gelijksoortig om hier zinvol statistiek op te kunnen bedrijven.
(Dit is iets, wat allelei mensen maar heel moeilijk kunnen geloven.) Om het
vereiste betrouwbaarheidsniveau te halen, rest ons slechts een ding: nl. 
bewijzen, dat het programma correct is.
<p>Om dit te kunnen doen, moet aan drie voorwaarden voldaan zijn:
<br>a)&nbsp;&nbsp;&nbsp;&nbsp;&nbsp;de vereiste eigenschappen moeten voldoende scherp en hanteerbaar 
geformuleerd zijn (anders hoeven we over &ldquo;correctheid&rdquo; helemaal niet te praten)
<br>b)&nbsp;&nbsp;&nbsp;&nbsp;&nbsp;er moet een bewijstraditie zijn (inclusief stellingen, axioma&rsquo;s en
beproefde redeneerpatronen)
<br>c)&nbsp;&nbsp;&nbsp;&nbsp;&nbsp;de voor een correctheidsbewijs benodigde hoeveelheid &ldquo;manipulatie&rdquo; moet
binnen de grenzen van het mogelijke blijven.
<p>De eerste pogingen om correctheidsbewijzen te leveren, waren niet 
bemoedigend. In retrospectie is dat ook heel begrijpelijk.
Om van een programma de correctheid te bewijzen, zal men een formele
definitie van de semantiek van de programmeertaal, waarin het programma is
uitgedrukt, moeten hebben en de eerste pogingen, zulke formele definities te
geven, hebben, hoewel tot ondubbelzinnige definities -en dat was in die tijd
al heel wat!- niet geleid tot axiomastelsels, die zich soepel leenden tot
basis van correctheidsbewijzen. In dit opzicht lijken de tijden inmiddels
veranderd.
<p>Een tweede oorzaak van de aanvankelijk ontmoedigende ervaringen was
gelegen in het feit, dat men zich in zijn optimisme stortte in het leveren
van correctheidsbewijzen van programma&rsquo;s geschreven in toen gangbare 
programmeertalen, die meestal niet vrij waren van anomalieen, die een zekere
barokheid niet ontzegd kon worden en die zeker niet ontworpen waren in een
tijd, dat men zich over bewijsbaarheid van correctheid al veel zorgen maakte.
<p>De grootste doorbraak is echter gekomen door de ontdekking, dat de 
hoeveelheid vereiste manipulatie sterk kon afhangen van de structuur van het
programma en dat een van de dingen, die men met structurering van een 
programma na kon streven juist vermindering van de bewijslast was. Een onmiddellijk
gevolg van deze ontdekking is geweest, dat men het correctheidsprobleem
constructiever ging benaderen. In plaats van dat men eerst een programma ging
schrijven en dan ging proberen om te bewijzen, dat het goed was, gingen mensen
correctheidsbewijs en programma hand in hand ontwikkelen: op het moment, dat
het correctheidsbewijs vorm kreeg, schreef men een programma, waarop dit
correctheidsbewijs van toepassing was. Een extra &ldquo;benefit&rdquo; van deze 
benaderingswijze was, dat op dat moment de correctheids overwegingen zich ontpopten tot
een vruchtbaar heuristisch hulpmiddel.
<p>Een van de machtigste hulpmiddelen is de invariantiestelling voor loops
van C.A.R.Hoare:
<p>Indien voor de statement S de voorwaarde P <b>and</b> B een voldoende 
preconditie is om te garanderen dat, mits de uitvoering van S eindigt, aan de
post-conditie P dan voldaan zal zijn, dan is voor de statement
<table> <tr> <td>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; </td> <td>
               <b>while</b> B <b>do</b> S <b>od</b>   </td> </tr>
</table>
de pre-conditie P voldoende om in geval van beeindiging de post-conditie
P <b>and</b> <b>non</b> B te garanderen.
<p>Het belang van deze stelling is daarin gelegen, dat hij zich zeer wel
blijkt te lenen voor de constructie van programma&rsquo;s. Om een bepaalde relatie
R te bewerkstelligen, kiest men een P en een B, zodat P and non B de 
eindrelatie R impliceert. Het programma krijgt dan de algemene vorm
<table> <tr> <td colspan = 2>
vestig de geldigheid van P;                                             </td> </tr> <tr> <td colspan = 2>
<b>while</b> B <b>do</b> onder invariantie van P een &ldquo;stap&rdquo; </td> </tr> <tr> <td>&nbsp; &nbsp; &nbsp; &nbsp; &nbsp; &nbsp; &nbsp; &nbsp; </td> <td>
        in de richting van &ldquo;non B&rdquo; <b>od</b>  .                     </td> </tr>
</table>
<p>De stelling is in bijzonder machtig, omdat we ons bij de bewijsvoering
er niet over hoeven uit te laten, hoe effectief de stap in de richting &ldquo;<b>non</b> B&rdquo;
nou wel precies is: zolang we er ons van kunnen overtuigen dat de toestand
&ldquo;<b>non</b> B&rdquo; in een eindig aantal stappen bereikt zal worden, is dit stuk van het
correctheidsbewijs compleet. Doordat de stelling van Hoare zich er niet over
uitspreekt, hoevaak de herhaalbare statement herhaald wordt, hebben we hier
een stuk gereedschap dat ons in staat stelt programma&rsquo;s met een deterministisch
netto effect te construeren onder gebruikmaking van het semi-deterministische
primitivum &ldquo;een stap in de goede richting&rdquo;. Het is dit gebruik van 
semi-deterministische primitiva, dat onder de naam &ldquo;strategische abstractie&rdquo; bezig is
burgerrecht te verkrijgen.
<p>Bijna alle programma&rsquo;s, die ik ken, om bij een gegeven puntenwolk in
het platte vlak het convex omhulsel te vinden, zijn via strategische abstractie
bijvoorbeeld afbeeldbaar op hetzelfde abstracte programma van de volgende
vorm, waarin de mogelijke waarden van de variabele &ldquo;convex omhulsel&rdquo; het
convex omhulsel van een niet lege deelverzameling van de gegeven punten zijn.
<table> <tr> <td>&nbsp; &nbsp; &nbsp; </td> <td colspan = 2>
   initialiseer het convex omhulsel, zodat het een of meer               </td> </tr> <tr> <td></td> <td colspan = 2>
   punten omvat;                                                         </td> </tr> <tr> <td></td> <td colspan = 2>
   <b>while</b> er bestaat een punt buiten het convex omhulsel <b>do</b> </td> </tr> <tr> <td></td> <td>&nbsp; &nbsp; &nbsp; </td> <td>
      kies een punt buiten het convex omhulsel en noem dat q;            </td> </tr> <tr> <td></td> <td></td> <td>
      pas het convex omhulsel aan, zodat ook punt q omvat is             </td> </tr> <tr> <td></td> <td colspan = 2>
   <b>od</b>                                                             </td> </tr>
</table>
<p>In hun uiteindelijke uitwerking kunnen de hierop geente programma&rsquo;s
nog enorm verschillen, bv. doordat ze zich in de keuze van het punt q altijd
zullen beperken tot een punt dat op het uiteindelijke contour zal blijken
te liggen of zich deze beperking niet opleggen.
<p>Een tweede techniek begint burgerrecht te verkrijgen onder de naam
&ldquo;representationele abstractie&rdquo;. Hier scheidt men de feitelijk gekozen
techniek om in het geheugen verschillende waarden van een (abstracte)
variabele te representeren van de voor de bewijsvoering meest conveniente
wijze om deze verschillende waarden te karakteriseren, daarmee het 
correctheidsbewijs in dit opzicht factoriserend. Aan de hand van enige simpele
voorbeelden zal een en ander geillustreerd worden.
<p class="noindent">2 juli 1973 &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;             prof.dr.Edsger W.Dijkstra
</body></html>
<hr />
   <p class="noindent"><font size="-1">Transcribed by Martin P.M. van der Burgt<br />
    Last revision
    <csobj format="MedDate" h="13" region="15" t="DateTime" w="90">
      <!-- #BeginDate format:IS1 -->2014-11-15<!-- #EndDate -->
    </csobj>
  .</font></p>
  <p>&nbsp;</p>
</body></html></div>
</body>
</html>
