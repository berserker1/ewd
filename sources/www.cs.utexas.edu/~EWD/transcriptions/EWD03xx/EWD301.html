<!DOCTYPE html PUBLIC "-//W3C//DTD XHTML 1.0 Transitional//EN"
        "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml" xml:lang="en" lang="en">
  <head>
    <meta http-equiv="content-type" content="text/html; charset=ISO-8859-1" />
    <title>E.W.Dijkstra Archive: Over de bewijsbaarheid van programmacorrectheid. (EWD 301)</title>
		<link href="../transcriptions.css" rel="stylesheet" media="screen"/>
	</head>
<body>
<div id="frame" align="right">
			<div id="header" align="right">
        <a href="../../ewd03xx/EWD301.pdf" 
           title="Link to the PDF version of EWD301">EWD301</a>
      </div>
	  </div>
	  <div id="frame">
		  <div id="content">
		    <p><u>Over de bewijsbaarheid van programmacorrectheid.</u></p>

<p class="noindent">1)&nbsp;&nbsp;&nbsp;&nbsp;&nbsp;Omdat "Verdeel en Heers" in eerste instantie het enige principe is, waarmee 
  we iets groots aankunnen, zal een programma naarmate het groter is uit meer
  componenten opgebouwd moeten worden. Willen we voor het totale programma een
  zeker betrouwbaarheidsniveau bereiken, dan dient het betrouwbaarheidsniveau van
  de individuele programmacomponenten hoger te zijn naarmate het aantal componenten
  groter is.
</p>
<p class="noindent">2)&nbsp;&nbsp;&nbsp;&nbsp;&nbsp;Testen van programma's kan een zeer overtuigende methode zijn om de aanwezigheid 
  van fouten aan te tonen, maar is hopeloos inadequaat om hun afwezigheid
  aan te tonen. De enige mogelijkheid die ons rest is de correctheid van het programma 
te bewijzen. </p>
<p class="noindent">3)&nbsp;&nbsp;&nbsp;&nbsp;&nbsp;Aangezien de (bv. intellectuele) inspanning nodig voor de bewijsvoering
  critisch afhangt van de structuur van het programma, dient de programmeur zijn
  programma zo te structureren, dat bewijsvoering nog wel mogelijk is. Ik ga er
  hierbij van uit dat programma's behalve voor de machine uitvoerbaar voor de mens
  leesbaar moeten zijn. In het bijzonder dient de programmeur er voor te waken, dat
  het aantal gevallen, dat onderscheiden moet worden, additief en vooral niet mul-
tiplicatief combineert. </p>
<p class="noindent">4)&nbsp;&nbsp;&nbsp;&nbsp;&nbsp;In dit licht dient het gebruik van de goto-statement ten sterkste afgeraden 
  te worden: de goto-statement is als combinatorische complexiteitsgenerator
  ontmaskerd. </p>
<p class="noindent">5)&nbsp;&nbsp;&nbsp;&nbsp;&nbsp;De (bekende) sequentieringsclausules belichamen een aspect van programmeringsdiscipline, 
  waardoor bewijsvoering profiteren kan van de postulaten van
  C.A.R.Hoare. Van het gebruik van deze postulaten zal een voorbeeld gegeven worden.
  Aan de hand hiervan zal het begrip "operationele abstractie" als middel ter beknotting 
  van de hoeveelheid bewijswerk worden toegelicht.
</p>
<p class="noindent">6)&nbsp;&nbsp;&nbsp;&nbsp;&nbsp;Aan de hand van een volgend voorbeeld zal het begrip "representationele
  abstractie" worden toegelicht. Ook dit dient ter beknotting van de hoeveelheid 
  bewijswerk.
</p>
<p class="noindent">7)&nbsp;&nbsp;&nbsp;&nbsp;&nbsp;Betoogd zal worden dat wij om de correctheid van programma's bewijsbaar te
  houden, programma's moeten leren zien niet als op zichzelf staande objecten, maar
  als leden van een familie aanverwante programma's: aequivalente programma's kunnen 
  zich hier presenteren als alternatieve verfijningen van eenzelfde abstract
programma. </p>
<p class="noindent">8)&nbsp;&nbsp;&nbsp;&nbsp;&nbsp;Tenslotte zal de hoop uitgesproken (en naar vermogen gerechtvaardigd worden)
  dat de bewijslast geen taakverzwaring voor de programmeur hoeft in te houden. 
  Integendeel: als hij de bewijsvoering hand in hand met het programma laat groeien
  lijkt hij een waardevol rìchtsnoer bij de opbouw van zijn programma gevonden te
  hebben.
</p>
<p class="noindent">&nbsp;</p>
<p class="center">Edsger W.Dijkstra </p>
</body></html>