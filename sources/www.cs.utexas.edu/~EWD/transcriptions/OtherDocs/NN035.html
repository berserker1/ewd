<x-html><!x-stuff-for-pete base="" src="" id="0" charset="iso-8859-1/macintosh"><!DOCTYPE html PUBLIC "-//W3C//DTD XHTML 1.0 Transitional//EN"        "http://www.w3.org/TR/xhtml1/DTD/xhtml1-transitional.dtd"><html xmlns="http://www.w3.org/1999/xhtml" xml:lang="en" lang="en"><head><meta http-equiv="content-type" content="text/html; charset=ISO-8859-1" /><title>E.W.Dijkstra Archive: De Logische Automaat in Academisch Milieu (NN 035)</title><link href="../transcriptions.css" rel="stylesheet" media="screen"><style type="text/css">h1, h2, h3 { text-align: center; font-weight: normal; text-decoration: none}h1 { font-size: 200% }h2 { font-size: 125% }h3 { font-size: 100% }p { text-indent: 0.0em; text-align: left }</style></head><body><div id="frame"><div id="header" align="right">					<a title="PDF scan of NN035" href="../../OtherDocs/NN035.PDF">NN035</a></div><div id="content" style="margin-left: 2em"><h1>DE LOGISCHE AUTOMAAT<br />IN ACADEMISCH MILIEU</h1><h2>REDE</h2><h3>UITGESPROKEN BIJ DE AANVAARDING<br />VAN HET AMBT VAN GEWOON HOOGLERAAR<br />IN DE AFDELING DER ALGEMENE WETENSCHAPPEN<br />AAN DE TECHNISCHE HOGESCHOOL TE EINDHOVEN<br />OP VRIJDAG 14 DECEMBER 1962<br />&nbsp;<br />DOOR</h3><h2>Dr. E.W. DIJKSTRA</h2><p>&nbsp;</p><hr style="text-align: center" width="50%"><p>&nbsp;</p><p>&nbsp;</p><p><i>Mijne heren curatoren,<br />Mijnheer de secretaris van de Technische Hogeschool,<br />Mijne heren hoogleraren,<br />Dames en heren van de wetenschappelijke,<br />de technische en de administratieve staf,<br />Dames en heren studenten,<br />en voorts gij allen, die mij de eer van Uw<br />aanwezigheid aandoet,</i></p><p>&nbsp;</p><p><i>Zeer gewaardeerde toehoorders,</i></p><p>Er was eens, heel lang geleden, een man, die de goden zo goedgezind waren, dat hij een wens mocht doen, waarvan de goden devervulling garandeerden. De man besefte dat hij voor een heelbelangrijke beslissing geplaatst werd en dacht lang na over wat hij hetliefste aan de goden wilde vragen. Hij aarzelde tussen drie wensen:een vruchtbare akker met twintig slaven, een zeewaardig schip mettwintig zeilen of een paleis met twintig vertrekken. Hij kon het maarniet met zichzelf eens worden, welke van de drie hij zou kiezen,totdat hij plotseling een uitweg zag. Onze man was namelijk eenzogenaamd "slimmerikje" en hij wenste zich .&nbsp;.&nbsp;.&nbsp;.  dat al wat hij zich inin de toekomst wensen wilde, in vervulling zou gaan. En zo geschiede.Maar de goden waren furieus, want zij voelden zich door dezesterveling lelijk beetgenomen. En de ruwste onder hen stond zelfsop het punt om de man, nog voordat hij van zijn nieuwe macht hadkunnen profiteren, met zijn bliksem te treffen. Maar de ruwste was,zoals wel vaker voorkomt, niet de verstandigste van het gezelschapen een andere god hield hem tegen met de woorden: "Doe dat niet,want ik kan me geen erbarmelijker slot voor dit sprookje voorstellen!Ik geloof, dat de man in wezen niet onfatsoenlijk is en dat we hetrisico kunnen nemen om eens rustig af te wachten en te kijken hoedit afloopt". Dit voorstel werd aangenomen en wij voegen ons bij hetgezelschap der goden, om de lotgevallen van de man verder te volgen.De man, die nu plotseling wensen mocht wat hij maar wilde, verkeerdein een roes van vreugde, maar deze duurde slechts kort, namelijk tothet ogenblik, dat hij beslissen wilde, welke van deze drie wensen hijhet eerst zou uitspreken. Het werd hem in zijn macht plotseling bangte moede en hij begon zich zorgen te maken: "Als ik een vruchtbareakker met twintig slaven heb, maak ik mij dan niet tot een lokaas voorde rovers? Zal een zeewaardig schip met twintig zeilen mij nietverleiden tot een rusteloos zwerversbestaan? En zou het bezit vaneen paleis met twintig vertrekken mij niet dwingen tot het geven vanzo grote feesten, dat ik niet eens meer weet, wie er allemaal komen?"Onder de indruk van de verantwoordelijkheid die door zijn machtplotseling op hem rustte, wenste hij zich, teneinde vergissingen tevoorkomen, daarom eerst .&nbsp;.&nbsp;.&nbsp;.&nbsp;.&nbsp;.  de wijsheid die nodig is om geenverkeerde wensen te doen. Ook deze wens ging in vervulling endaarna heeft de man nooit meer iets willen wensen.</p><p>Naar deze technische hogeschool geroepen o.a. om hier te helpen eenrekengroep verder op te bouwen, ben ik in omstandigheden geplaatst,waardoor ik mee kan voelen met de hoofdpersoon uit het sprookje,dat ik U zojuist verteld heb. Immers, deze verdere opbouw van derekengroep zal impliceren, dat er een voorstel gedaan moet wordenter aanschaffing van een volgende automatische rekenmachine. Enomdat ik in de afgelopen jaren wel eens iets met logische automatenvan doen gehad heb, voel ook ik me betrokken bij de keuze van devolgende machine, voel ook ik iets van de vreugde van de man dieeen wens mocht doen. Maar ook &ograve;nze vreugderoes wordt doorbezorgdheid getemperd: wij zullen dit stuk gereedschap immers nietalleen voor onszelf, maar tevens voor de gehele technische hogeschoolmoeten uitzoeken. Soms voel ik daarom de neiging de man uit hetsprookje te volgen en dan wens ik me een machine, die aan alletoekomstige wensen tegemoet zal komen. Maar het vervolg van datsprookje leert ons, dat de plicht tot kiezen onverminderd blijft endat het voor het doen van een verstandige keuze dus wel wenselijkis, als we ons eens verdiepen in de entourage, waarin deze toekomstigemachine terecht zal komen.</p><p>Om een helderder idee te krijgen van de plaats die een automatische rekenmachine in een academische gemeenschap zou kunnen innemen, wil ik mij de volgende vraag stellen: &quot;Als er zich in een academische gemeenschap een rekenautomaat bevindt, wie gaat dat dan allemaal aan?&quot; en ik stel hierbij, dat het allen aangaat, die er goed aan kunnen doen zich te verdiepen in de mogelijkheden en beperkingen van dit soort apparatuur.</p><p>Als eerste wie de aanwezigheid van een rekenmachine aangaat, wilik de wiskundige noemen. En nu niet specifiek de numeriek of detoegepast wiskundige, neen, zomaar: de wiskundige, zonder naderespecificatie. Dat ik de numeriek en de toegepast wiskundige nietapart wil noemen heeft een dubbele grond. In de eerste plaats is huninteresse in rekentuig zo evident, dat het apart vermelden van hennauwelijks zin heeft; in de tweede plaats spelen zij een veel minderessenti&euml;le rol dan vaak wordt aangenomen.</p><p>Ik moge U in dit verband citeren de aanhef van een lezing, die<font size="-1">JOHN MCCARTHY</font>van het Massachusetts Institute of Technology verledenjaar heeft gehouden: "Computation is sure to become one of the mostimportant of the sciences. This is because it is the science of howmachines can be made to carry out intellectual processes. We knowthat any intellectual process that can be carried out mechanically canbe performed by a general purpose digital computer. Moreover, thelimitations on what we have been able to make computers do so farseem to come far more from our weakness as programmers than fromintrinsic limitations of the machines. We hope that these limitationscan be greatly reduced by developing a mathematical science ofcomputation". Ik heb wat moeite om "a mathematical science ofcomputation" in het Nederlands te vertalen; de beste vertaling lijktme "een wiskundige theorie van logische processen".</p><p>Vervolgens noemt <font size="-1">MCCARTHY</font> drie wiskundige disciplines, die voorhet opbouwen van een adequate theorie van logische processenrelevant zijn, en laat zien, waarom zij alle drie gefaald hebben antwoordte geven op de vragen die nu gesteld worden. Als eerste en oudstevan de drie noemt <font size="-1">MCCARTHY</font> de numerieke wiskunde, waarvan hijspijtig constateert, dat zij eigenlijk is blijven steken in de moeilijkhedendie door de gebrekkige representatiemogelijkheid van de re&euml;legetallen worden opgeworpen; zij is daardoor op een te smalle basiskomen te staan om nog als algemene theorie van logische processente kunnen fungeren. Als tweede noemt hij de "theory of computabilityand solvability" en constateert eveneens spijtig, dat dit vak eigenlijkin een "theory of unsolvability" ontaard is. Als derde noemt hij de"theory of finite automata" en hij merkt daarbij op, dat de resultaten,die betrekking hebben op het feit, dat een eindige automaat zichslechts in een eindig aantal onderling verschillende toestanden kanbevinden, in de regel nauwelijks bruikbaar zijn, omdat de tegenwoordigelogische automaat, in weerwil van zijn fabelachtige snelheid,gedurende zijn hele bestaan slechts een verwaarloosbare fractievan zijn mogelijke toestanden doorlopen kan. Aan een theorie vanlogische processen ontbreekt dus nog wel het een en ander. En omdathet uitgesloten is, dat wij de thans nog ongerealiseerde mogelijkhedenvan logische automaten vollediger zullen kunnen benutten,voordat wij over een deugdelijke theorie van logische processenbeschikken, richt ik in dezen mijn oog hoopvol op elke wiskundige,zonder nadere specificatie. Zolang we nog niet weten, wat we vooreen theorie van logische processen nodig zullen hebben, zou hetvoorbarig zijn er van uit te gaan, dat het buiten de competentie vanenige tak van de wiskunde zou liggen om hier een constructievebijdrage te leveren. Hoewel het bijvoorbeeld zeker is, dat desymbolische logica een belangrijke bron van inspiratie zal zijn, is heteveneens zeker, dat de symbolische logica in haar huidige vormontoereikend is, met name door de onduidelijkheid inhoeverre haarformularium sequentieel ge&iuml;nterpreteerd kan of moet worden. Verderdenk ik er bijvoorbeeld aan, dat het in dit verband relevante werk van<font size="-1">SAUL GORN</font> over de linguistiek van formele systemen zonder detheorie der graphen niet mogelijk geweest zou zijn.</p><p>Voor een verstandiger gebruik van logische automaten is de bemoeienisvan de wiskundigen dus hard nodig; omgekeerd betekentdit voor de wiskundige, dat door het bestaan van logische automatenzijn werkterrein vergroot en daarmee zijn leven nog meer verrijkt is.Laat mij dit, na de voorafgaande citaten en overvloed aan technischetermen aan een eenvoudig voorbeeld illustreren. Ter inleiding van ditvoorbeeld eerst het volgende.</p><p>Heel in het kort gezegd komt aan de zuivere wiskunde de eer toe hetbegrip "oneindig" in vele graden van oneindigheid te hebben invoerd,maar steeds zo, dat het nochtans in zekere zin hanteerbaar isgebleven. Aan de logische automaat komt een groot deel van de eertoe, dat ons de ogen geopend zijn voor het feit, dat ook het concept"eindig" meer nuances kent. In de wiskunde is er veel over gesproken,dat een bewijs "constructief" zou moeten zijn, d.w.z. dat het eigenlijkeen handelingsvoorschrift is - een voorschrift voor een reekopeenvolgende handelingen - dat in principe in een eindig aantal stappenuitvoerbaar is. Sommige wiskundigen stellen deze eis principieel welaan hun bewijzen, sommigen niet, sommigen soms. Maar de man dieeen rekenautomaat voor een bepaald proces wil gebruiken, moet veelstrengere eisen stellen. Hij is er kennelijk bitter weinig mee gebaatwanneer het proces in een eindige tijd, zeg om de gedachten tebepalen, over driemiljoen jaar, voltooid zal zijn. Als hij werkelijk inhet antwoord ge&iuml;nteresseerd is, zal hij een snellere methode moetenvinden, om dit antwoord te bereiken. Met andere woorden: hem zijnde ogen geopend voor een nieuw probleem, dat aan zijn denkwereldontsnapte, zolang hij zich tevreden stelde met "een eindig proces",ook al duurde dit driemiljoen jaar.</p><p>Nu een concreet voorbeeld. Als gegeven zijn N punten &#x2014;denkt U zezich maar in de ruimte&#x2014; dan kunnen wij door N-1 verbindingen vanpunt tot punt dit N-tal tot een samenhangend geheel maken. Eendergelijk (N-1)-tal verbindingen noemt men een "boom" tussen Npunten. Als we maar twee punten hebben, dan is er slechts &eacute;&eacute;n boommogelijk, namelijk de verbinding tussen deze twee punten. Als wedrie punten hebben &#x2014;denkt U ze maar even als de hoekpuntenvan een driehoek&#x2014; dan zijn er drie verschillende bomen mogelijk:als men namelijk een van de drie zijden van de driehoek weglaat,dan vormen de twee resterende zijden samen een boom, want depunten zitten dan nog net allemaal aan elkaar vast. Als nu tevens delengten van de mogelijke punt-punt-verbindingen gegeven zijn &#x2014;datzijn er N.(N-1)/2&#x2014; dan kan men zich de opgave stellen, een boom aante wijzen, waarvan de totale lengte, d.w.z., de som van de lengtender er in voorkomende verbindingen, minimaal is. Bij twee puntenis de oplossing triviaal, want er is tussen deze twee punten maar &eacute;&eacute;nboom mogelijk en we hebben dus helemaal geen keuze. Bij driepunten is het ook nog niet zo moeilijk: laat nl. een langste zijde van dedriehoek weg en wat overblijft is een kortste boom. Bij vier puntenwordt het allemaal al wat minder overzichtelijk.</p><p>Wie zich nu koestert in het idee, dat hij aan zijn oplosplicht voldaanheeft, wanneer hij een eindig handelingsvoorschrift heeft gegeven,zou nu met de volgende oplossing kunnen komen, een oplossing,die voor hem zo triviaal is, dat het zelfs de vraag is of hij zich bewustis geweest een probleem onder handen gehad te hebben. Hij redeneertals volgt. Tussen N punten is slechts een eindig aantal bomen mogelijk.Maak dus een lijst van al deze bomen en bepaal bij elke boom, doorde N-1 constituerende lengten bij elkaar op te tellen, zijn totale lengte;zoek tenslotte in deze lijst van lengtes de kleinste waarde &#x2014;of een vande kleinste waarden, als toevallig meer dan &eacute;&eacute;n boom de minimumlengte aanneemt&#x2014; en de bijbehorende boom is een kortste. Als hij heelconscientieus is, geeft hij nog een methode aan om alle mogelijkebomen tussen N punten te genereren, de toepasser van het receptaldus de moeite besparend om te controleren of hij soms een mogelijkeboom over het hoofd heeft gezien. En voor wie geen gradaties vanhet concept "eindig" kent, is hiermee de kous af. Maar wee degene,die bovengenoemd recept in een overmoedige bui gaat toepassen:het aantal bomen dat mogelijk is tussen N punten, stijgt namelijkangstwekkend snel, als N toeneemt. <font size="-1">CAILEY</font> heeft aan het einde van devorige eeuw bewezen, dat het aantal mogelijke bomen tussen N puntengelijk is aan N tot de macht N-2, en dit betekent bijvoorbeeld, dat ertussen een bescheiden aantal van tien punten al hondermiljoenverschillende bomen mogelijk zijn! Ik kan U geruststellen, ik had ditvoorbeeld niet gekozen als het niet gelijk een echt sprookje goedafliep. Door er systematisch gebruik van te maken, dat van de velebomen er heel veel heel veel op elkaar lijken, kan men een korsteboom vinden op een manier waarbij de hoeveelheid werk niet toeneemtevenredig met het aantal mogelijke bomen, maar slechts methet gegeven aantal verbindingen. En tussen tien punten kan men eenkorste boom op deze manier in vijfenveertig, op zichzelf eenvoudige,stappen vinden.</p><p>Uit dit voorbeeld moet U niet concluderen, dat rekentijd de enigebeperkende factor is, die bepaalt of we voor de uitvoering van eenbepaald proces een bepaalde automaat met vrucht kunnen gebruiken;er zijn andere kwantitatieve beperkingen. Een werkende rekenautomaatmanipuleert informatie en de hoeveelheid informatie, die demachine gelijktijdig in zichzelf ten bate van deze manipulatie kanherbergen, is in de praktijk aan een vrij hoge, zij het scherpe bovengrensgebonden. Wie deze bovengrens niet in acht neemt, vergt van demachine iets van dezelfde graad van onmogelijkheid als bijvoorbeeldde opgave om met een schrijfmachine het gehele Burgerlijk Wetboekop een normale briefkaart over te typen. Men is daarom vaak genoodzaaktzijn proces te construeren onder de bijvoorwaarde, dat men vandeze bovengrens pas zo laat mogelijk last krijgt; de loutere mededelingdat de simultaan te herbergen informatie van eindige omvangis, is hier onvoldoende. In dit verband wil ik &#x2014;zij het slechts terloops&#x2014; vermelden, dat er niet zonder succes pogingen ondernomen zijn enworden om voor het opschuiven van deze kwantitatieve barri&egrave;resniet uitsluitend op uitbreiding van de apparatuur of het door demachinegebruiker in zijn specifieke probleem ge&iuml;nvesteerde vernuftaangewezen te zijn. Dit kan men onder andere bereiken, door demachine zelf, binnen de speelruimte die de gegeven procesbeschrijvingnog open laat, een in zekere zin optimale keuze te laten doen. lkvermeld dit speciaal, omdat hier de ervaring inmiddels heeftaangetoond, dat dit soort werk bij wiskundigen in de beste handen is.</p><p>Van de symbiose van wiskundigen en automatische rekenmachinesverwacht ik persoonlijk meer, dan dat we alleen maar zullen lerende gegeven apparatuur verstandiger te gebruiken. Ik hoop vurig,dat daardoor in de toekomst ook de structuur van deze apparatenzelf gezonder zal worden; en dat laatste is een verbetering, waarvoorop zijn zachtst gezegd nog wel ruimte is.</p><p>Logische automaten zijn oorspronkelijk door mathematici geconcipieerd&#x2014;ik noem slechts <font size="-1">CHARLES BABBAGE</FONT>en <font size="-1">JOHN VON NEUMANN</font>&#x2014;maar de ontwikkeling van deze machines is allengskens door decommercie overgenomen. En hierbij heeft de commercie voor dezoveelste maal aan de wetenschap een dubieuze dienst bewezen.De ontwikkeling van de exacte wetenschappen is minstens een eeuwopgehouden, doordat de invoering van het positietalstelsel, zoals wijdat nu kennen, door het Venetiaanse bankwezen is tegengehouden,dat het liever hield bij de getalnotatie in Romeinse cijfers; en dit allesop de vulgaire overweging, dat cheques met Romeinse cijfers ingevuldzich minder makkelijk zouden lenen voor vervalsing. Als we nubedenken, dat de geniale vinding van het positietalstelsel in wezenneerkomt op de ontdekking en invoering van het cijfer "nul", danis het hard te moeten constateren, dat er nu, anno 1962, machinesop de markt zijn, waarin blijkens structuur en begeleidendedocumentatie, de nul niet als volwaardig cijfer erkend wordt, waarindubieuze en verwarrende concepten als "the numerical blank"bestaansrecht waardig geacht worden. Dit is maar een enkel voorbeeldter illustratie van het droeve verschijnsel, dat dit soort apparaten eenuitzonderlijk technisch vernuft niet zelden koppelt aan een theoretischeachterlijkheid, die we slechts in eeuwen kunnen uitdrukken.De juichende aanprijzingen van nieuwe machines, die ons via advertentiesin pers en vakliteratuur geworden, verzwijgen gewoonlijkten onrechte, dat je het betrokken produkt ook zou kunnen samenvattenmet de karakterisering "een mormel". Ik kan U verzekeren,dat mij het huilen nader staat dan het lachen, iedere keer wanneer ikmoet constateren, dat er weer miljoenen dollars, ponden of markenverslingerd zijn aan het ontwerp van een nieuwe machine, die inijltempo, weer sneller dan zijn voorganger, doen kan, wat goedbeschouwd geen zinnig mens kan willen. Wij zijn dicht genaderd toteen heropvoering van het bekende sprookje van de tovenaarsleerling,die wel de spreuk kent, om de bezems zelf te laten schrobben en wateraan te laten slepen, maar dan tot zijn schrik bemerkt, dat hij iets opgang heeft gebracht wat hij niet meer onder controle heeft. Automatischerekenmachines zijn bij gebrek aan "guiding principles"gezwollen tot cijferfabrieken van een zo chaotische structuur dat degrenzen der hanteerhaarheid gevaarlijk dicht genaderd zijn. Onnodigte zeggen, dat het gemak waarmee men een machine ergens voor kaninschakelen, hierdoor ernstig geschaad wordt en daarmee de betrouwbaarheidvan de afgeleverde resultaten. Als machines niet gezonderworden, zie ik voor de zo nodige theorie der logische processen ookmaar een somber voorland: of hij verliest het contact met de werkelijkheid,zoals dat bij de theorie der eindige automaten gebeurd is, of hijontaardt in de weinig verheffende kunst om manke machines recht telaten lopen.</p><p>Wanneer wij deze droeve toestand op zijn oorzaken herleiden, dankomen wij echter tot de conclusie, dat niet alleen de fabrikanten hiervoorverantwoordelijk zijn: de schuld rust minstens even zwaar opde verzamelde machinegebruikers, die in hen overigens sierendelijdzaamheid hebben nagelaten om, op grond van een scherpe analysevan hun ware behoeften, hun daardoor gefundeerde verlangenstegenover de fabrikanten kenbaar te maken. En niet alleen, dat zij doordeze achteraf betreurenswaardige volgzaamheid de fabrikant in dekou hebben laten staan, zij hebben hem nog in een dwangpositiegeplaatst ook. Spreekt men met mensen van de ontwerpafdeling,dan komt vroeg of laat de klacht, dat ze wel iets beters zouden willenmaken, maar dat de bekrompen commerci&euml;le afdeling dat nietoestaat. Spreekt men met mensen van de commerci&euml;le afdeling, dankomt vroeg of laat wel de bekentenis, dat het concern zich niet kanpermitteren om met iets verstandigers op de markt te komen: "Inorder to live we must sell. And we must sell to perfect idiots".En hiermee is de kring gesloten: wij hebben geen betere machinesomdat wij geen betere machines verdienen. Om deze vicieuze cirkelte doorbreken is het niet voldoende alleen maar te bedenken hoe eenmachine er wel zou moeten uitzien; tevens moet de toekomstigeklant ertoe worden opgevoed om tegenover de fabrikant redelijkeeisen te stellen. Het is duidelijk dat hier voor een Technische Hogeschooleen onmiskenbare taak is weggelegd.</p><p>Op een geheel andere en meer indirecte wijze gaat de automatischerekenapparatuur de wiskundigen aan en wel alle wiskundigen, dusook hen, die denken niets te maken te hebben met deze nieuwmodischecontrapties. Eeuwen lang zijn wiskundige tekstenuitsluitend bestemd geweest voor menselijke consumptie; in de laatstedecennia is de mens echter &#x2014;in de vorm van procesbeschrijvingen&#x2014;wiskundige teksten gaan opstellen, die bestemd waren voor machinaleconsumptie. Maar de machine is een onbarmhartig kritisch lezer en &eacute;&eacute;nvan de directe gevolgen is geweest, dat zij die gewend zijn geraaktaan de omgang met automaten, in wat zij produceren en in wat zij vanhun collega's eisen, door de pure gewenning een aanmerkelijk grotergewicht zijn gaan toekennen aan de eens zo nederige deugd van deaccuratesse. Maar behalve dat de automaat correcte teksten eist, eisthij door zijn fantasieloze gehoorzaamheid ook ondubbelzinnigeteksten. En hierdoor is aan het licht gekomen, dat traditionele wiskundigeteksten door hun onvolledigheid en hun dubbelzinnigheidbehalve voor de machine onacceptabel, voor de mens nodeloosmoeilijk leesbaar zijn. Ik moge hierbij aantekenen, dat het uitbannenvan de dubbelzinnigheid problemen heeft opgeworpen, die voor hetmerendeel nog geen bevredigende oplossing hebben gevonden. Dedefinitie van een ondubbelzinnig uitdrukkingsmiddel is een taak,waarvan wij in de tijd, dat er aan de mate van ondubbelzinnigheidnog geen grote eisen gesteld werden, de moeilijkheid in onzeonschuld schromelijk onderschat blijken te hebben.</p><p>Het resultaat is echter, nu al, dat zij die zich in deze problematiekverdiept hebben, veelal met de ogen knipperen, wanneer zij "gemiddeldewiskundige tekst" onder ogen krijgen. Zij zien dat de formulesslechts begrepen kunnen worden bij de gratie van een aantal ongeschrevenwetten, die veelal meer dan  &eacute;&eacute;n interpretatie toelaten.Met de verbindende tekst tussen de formules is het over het algemeennog veel droeviger gesteld: waarop bijvoorbeeld de daarin gebruiktebetrekkelijke voornaamwoorden terugslaan, wordt doorgaans volledigaan de fantasie van de lezer overgelaten. Een mooi voorbeeldhiervan hebt U eerder kunnen horen in het gegeven citaat vanMcCarthy, waarvan ik aanneem, dat minstens de helft van U hetverkeerd begrepen zal hebben. In de laatste zin spreekt hij over"these limitations", kennelijk teruggrijpend op de beperkingen, diehij in de voorafgaande zin genoemd heeft. ln deze zin komt het woord"limitations" echter twee keer voor en het zijn de eerstgenoemdebeperkingen, waarop hij in de laatste zin doelt. Het kundig hanterenvan een formeel uitdrukkingsmiddel mag moeilijk zijn, het inzichtdat het kundig hanteren van een natuurlijke taal nog veel moeilijker is,wint langzaam maar onweerstaanbaar terrein en ik ben er dan ook vanovertuigd, dat de huidige pogingen van de administratieve wereldom via beperkingen in het natuurlijk taalgebruik de vereiste rigor tebereiken tot een roemloos einde gedoemd zijn.</p><p>lk heb genoeg aandacht geschonken aan de wiskundigen en hetwordt tijd, dat we eens gaan kijken hoe de aanwezigheid van eenlogische automaat de beoefenaren der andere wetenschappen aangaat,die aan deze technische hogeschool vertegenwoordigd zijn. Op ditpunt doen zich voor mij echter nieuwe moeilijkheden voor. Ik hebinmiddels lang genoeg onder wiskundigen verkeerd om iets van hunprofessionele omgangsvormen geleerd te hebben en althans een ofandere manier te weten, om met hen over logische automaten tepraten. Nu ik mij tot de overigen wend, word ik onzeker, want ik kenhen onvoldoende. Ik stel me voor, dat voor de natuurkundigen, deelektrotechnici, de chemici, de werktuigbouwkundigen, kortom voorde nonmathematici, een elektronische rekenmachine in de eersteplaats een stuk gereedschap is, dat ze mogelijk met profijt kunnengebruiken. Maar hoeveel profijt ze ervan verwachten, zal van persoontot persoon sterk verschillen en het enige, dat ik bij gebrek aan nadereinformatie doen kan, is te veronderstellen dat in een zo groot gezelschapde beide uitersten van optimisme en pessimisme wel vertegenwoordigdzullen zijn. lk stel mij dus voor om nu twee beschouwingente wijden aan de bruikbaarheid van logische automaten, een gerichttot de optimisten en een tot de pessimisten. En dan laat ik verder aanelk Uwer over om uit te maken in hoeverre elk der beide schoenen past.Mijn toespraak tot de optimisten zal moeten fungeren als domper, dietot de pessimisten als opwekkend middel; ik wil daarom mij eerst totde optimisten richten.</p><p>De meest banale vorm van optimisme wordt weerspiegeld in deopvatting, dat we met de komst van "het elektronisch brein" onzeeigen hersens niet meer behoeven te gebruiken. Nou, dat valt hardtegen. lk moge in dit verband <font size="-1">SIR GRAHAM SUTTON</font>citeren, die in1960 een lezing over "Applied Mathematics and Computing Machines"eindigde met de opmerking "ln many ways the computer is a dangerousinstrument, and there is every need for the best brains in its use".Een gevaarlijk instrument, moeilijk om het zinvol te gebruiken.Hoe moeilijk, moge het volgende illustreren. In april 1961 vondeen discussie plaats over een wat meer geavanceerde methode vanmachinegebruik; de prijs die voor de voordelen daarvan betaaldmoest worden, zou er onder omstandigheden wel eens uit kunnenbestaan, dat de rekentijd per probleem, zeg met een factor tweeomhoog zou gaan. Twee vertegenwoordigers van een heel groteelektrotechnische en elektronische industrie merkten naar aanleidingdaarvan op, dat het in hun concern dan helaas onmogelijk was om vandeze methode gebruik te maken, omdat hun computers 24 uur peretmaal aan het werk waren, 7 etmalen per week. Dit argumentovertuigde de voorstanders niet en zij opperden de mogelijkheid, datmisschien niet alles wat op die rekenmachines gedaan werd, evenzinvol was, sterker nog: dat een gedeelte der werkzaamheden op derekenmachines zo waardeloos was, dat het net zo goed, of misschienzelfs beter, niet gedaan kon worden. Door zinloze berekeningen teweren zou je misschien wel de rekentijd vrij kunnen maken, nodigom aan de berekeningen, die wel iets voorstelden, twee keer zoveelmachinetijd te kunnen spenderen. Kortom, de heren kregen de vraagvoorgelegd welk deel van de tijd hun machines met "rubbish" bezigwaren. Na niet meer dan vijf seconden onderling overleg waren zij heteens over hun schatting: "Tachtig procent rubbish". En hier ziet U,hoe gerechtvaardigd het is, om de automatische rekenmachine "adangerous instrument" te noemen: het erge is niet, dat er 80 procentvan de machinetijd verspild wordt; het gevaarlijke is, dat de machinesgedurende 80 procent van hun leven resultaten produceren, die doorde goedgelovigen &#x2014;de bewerker van het project in kwestie voorop&#x2014;voor zinvol worden aangezien, hoewel de resultaten in feite de toetsder kritiek niet kunnen doorstaan. Deze goedgelovigheid is heelbegrijpbaar: immers het beste is meestal het duurste en wij zijngauw geneigd deze stelling om te draaien. Als zo'n dure machinevreselijk lang ergens aan gerekend heeft, dan kan het haast niet anders,of er moet ook wel een goed antwoord uitkomen. Maar is het nietrealistischer om de resultaten met des te meer wantrouwen te bezien,naarmate de machine er langer aan getobd heeft?</p><p>De omvang van het gevaar is hiermee voldoende voor het voetlichtgehaald. Maar mijn domper op de vreugde der optimisten zou louternegatief zijn als ik niet althans probeerde aan te duiden, door welkeoorzaken een rekenautomaat zo'n gevaarlijk instrument is. Er is eenenkel wezenlijk verschil tussen rekenen met een tafelmachine enrekenen met behulp van een automaat; verder zijn er graduele verschillen.Het wezenlijke verschil is, dat men, wanneer men met eentafelmachine rekent, zich niet van te voren hoeft vast te leggen op dete volgen numerieke methode, omdat men die op elk gewenst momentkan laten be&iuml;nvloeden door de tussenresultaten, die men immersonontkoombaar onder ogen krijgt. Stel dat wij met een tafelmachinerekenen, en een functie, waarvan we op andere gronden verwachthadden, dat hij glad zou verlopen, vertoont plotseling een hik, danzien we dit en worden we daardoor gealarmeerd. Dan gaan we erachter aan: is de oorzaak van deze hik een rekenfout? Zo nee, is dezehik dan misschien ge&iuml;ntroduceerd door het discrete model, dat alsleidraad voor de berekening gediend heeft? Zo ja, dan zal de conclusiewel zijn, dat we het probleem op de verkeerde manier aangepakthebben. Het kan ook zijn, dat we tot de conclusie komen, dat de hikre&euml;el is, en dat onze intu&iuml;tie, die een gladde functie voorspelde, onsvoor de zoveelste keer bedrogen heeft. Maar in dat geval is de moraal,dat we in het vervolg van de berekening wel zullen nalaten, om nogvan de gladheid van de functie gebruik te maken.</p><p>Zodra we echter een rekenautomaat aan het werk zetten, krijgen wealleen die tussenresultaten onder ogen, waarnaar we expliciet gevraagdhebben. Zo'n hik in een glad veronderstelde functie zou dus heelmakkelijk ongemerkt kunnen optreden en wanneer nu het vervolgvan de berekening slechts gerechtvaardigd kan worden, als de functiewel glad is, dan kan een dergelijke hik dus tot gevolg hebben dat erresultaten van nul en generlei waarde afgeleverd worden. Wie metgeweten een rekenautomaat gebruikt, dient in zo'n geval dus eigenlijkvan te voren te bedenken, dat hij de gladheid van de functie controlerenmoet. Maar hij kan pas op het idee komen om deze controle vante voren te voorzien, indien hij reeds zo veel inzicht heeft in hetvervolg van het rekenproces, dat hij beseft dat de verondersteldegladheid daarin een vitale rol speelt. Het grote gevaar is, dat rekenresultatenbedorven worden, doordat we bij de opzet van het procesonbewust gebruik gemaakt hebben van onjuiste veronderstellingen.En men moet waarschijnlijk een paar keer fiks de eigen neus gestotenhebben, voordat men werkelijk doordrongen kan zijn van de moraalvan dit alles, namelijk dat men er verstandig aan doet de afgeleverderesultaten a priori altijd met het grootste wantrouwen te bekijken,een wantrouwen dat slechts weggenomen kan worden door eenhelder inzicht in de premissen die bij hun totstandkoming gebruiktzijn. Heeft men vervolgens kunnen controleren, dat aan deze premissenvoldoende voldaan is, dan winnen de resultaten langzamerhandiets aan betrouwbaarheid.</p><p>Het graduele verschil tussen werken met tafelmachines en werken metautomaten is, dat men automaten processen kan laten uitvoeren, dieordes van grootte omvangrijker en ingewikkelder zijn, dan wat menooit met de hand kan doen. De omvang van de taak, vertrouwen in deresultaten te wekken, stijgt dienovereenkomstig.</p><p>Tenslotte: ik heb in het voorafgaande een zo banale vorm vanoptimisme geschilderd, dat wel haast ieder van U tot de conclusiemoet komen, dat de schoen der optimisten hem niet past. Maar wiltU ook overwegen, of hij U soms een klein beetje past? lk vraag Udit, omdat ik uit ervaring weet, dat onderschatting van de moeilijkhedenvan machinegebruik een wijd verbreid verschijnsel is. Wierekenwerk voor derden verricht, zal merken, dat het een hoge uitzonderingis, als hij dankbaarheid mag oogsten. Integendeel: als jebijvoorbeeld bij het aannemen van een stuk rekenwerk de hoop hebtuitgesproken, dat je met iets van een week de resultaten zult kunnenterugsturen, dan moet je eens kijken wat er gebeurt, als het tien dagenblijkt te duren. De klant komt dan uiterst zelden op het idee, dat erzich blijkbaar onverwachte moeilijkhedcn hebben voorgedaan en datje je misschien wel in de hemel weet wat voor bochten hebt moetenwringen om hem toch te helpen. Je kunt je dan beter prepareren op deklacht, dat je de leveringstermijn hebt overschreden! Waarom zoueen klant je dankbaar zijn? "Je hebt toch een machine om het uit telaten rekenen". Tot zover mijn domper.</p><p>Wij gaan nu over tot het opwekkend middel voor de pessimisten,de wantrouwenden. Voor de rechtgeaarde pessimist was de voorafgaandedomper natuurlijk koren op zijn molen: alle somberheden zalhij dankbaar hebben aangegrepen om zich gesterkt te voelen in zijnargwaan. Het moet mij van het hart, dat hij dan toch niet zo heelgoed naar mijn domper geluisterd heeft en een tamelijk eenzijdigeselectie gepleegd heeft in wat hij wel en in wat hij liever niet wildehoren. Het feit dat ik de moeilijkheden van zinvol gebruik vanlogische automaten zo naar voren heb kunnen brengen, betekentnamelijk, dat velen met mij zich terdege van deze moeilijkhedenbewust zijn. En daarmee is het klimaat geschapen om deze problemenserieus aan te pakken! Dat gebeurt dus ook, en ik kan daar aan toevoegen:steeds doeltreffender.</p><p>De plicht zinvol van rekenmachines gebruik te maken is voor denumerieke wiskunde een enorme prikkel geweest om haar wapenarsenaaluit te breiden. Ik moet met een enkel simpel voorbeeldvolstaan: een paar eeuwen lang heeft de mensheid gedacht, dat zij hetprobleem van het oplossen van stelsels lineaire vergelijkingen metbehulp van eliminatie in principe beheerste. Men paste dit met veelsucces toe op kleine stelsels, zeg zes of zeven vergelijkingen, maarleerde nimmer ervaren, dat men serieuze moeilijkheden pleegt teontmoeten, als het aantal vergelijkingen in de honderden gaat lopen.Met de huidige rekenmiddelen, daarentegen, is de hoeveelheid werkdie verzet moet worden om een stelsel van een paar honderd vergelijkingendoor eliminatie op te lossen niet meer prohibitief. Maar toenmen grote stelsels met eliminatie probeerde op te lossen, is aan hetlicht gekomen, dat eliminatie niet zo'n veilig proces is als aanvankelijkgedacht werd. Deze ervaring is aanleiding geweest voor hernieuwdeonderzoekingen, ten gevolge waarvan de numerieke wiskunde nuaanmerkelijk meer pijlen op de boog en een aanmerkelijk helderderidee van het doelwit heeft, wanneer er lineaire stelsels opgelostmoeten worden.</p><p>Maar laten we nu eens veronderstellen: U hebt een probleem envoor de oplossing bestaat een erkend gezonde numerieke methode;bovendien beschikt U over een rekenautomaat. Dan houdt dit allestoch nog niet in, dat U de antwoorden morgen op Uw schrijftafelkunt hebben. Met de groei van de rekenautomaten zijn ook deuit te voeren processen in omvang en complexiteit toegenomen en hetgevolg is, dat men bij het inschakelen van een rekenmachine geconfronteerd wordt met noem het maar "organisatorische" problemen.Een van de duidelijkste voorbeelden van het verschijnsel dat eenlouter kwantitatieve uitbreiding nieuwe technieken noodzakelijk kanmaken vind ik altijd het volgende. Als U thuis 20 of 30 strekkendemeter boeken hebt staan, dan hoeft U echt niet lang te zoeken omdaarin te vinden, wat U hebben wilt: U wandelt gewoon langs Uwboekenkast. Bij een grote openbare bibliotheek werkt deze techniekgewoon niet meer en dus moet er iets nieuws geschapen worden omte voorkomen, dat de boekenvoorraad ontaardt in een niet meer teoverziene chaos: men maakt een catalogus, die dan op zijn beurt weer20 of 30 strekkende meter mag beslaan. Op enigszins vergelijkbarewijze moeten wij onze toevlucht nemen tot nieuwe organisatietechniekenom de gecompliceerde processen die men nu door logischeautomaten wil laten uitvoeren, nog hanteerbaar te houden. Er isechter een wezenlijk verschil met het bibliotheekwezen. Dit laatstebestaat al eeuwen en er zijn dus voorbeelden te over van manierenwaarop men een catalogus kan inrichten. Voor het gebruik vanlogische automaten zullen we daarentegen nieuwe technieken moetenontwikkelen, waarvoor elk voorbeeld ontbreekt. Hier komt debehoefte aan een theorie van logische processen wel heel duidelijk aanhet licht.</p><p>Kortom: tot de optimisten zeg ik "We kunnen minder dan U denkt",tot de pessimisten zeg ik "We kunnen meer dan U denkt", en totbeiden" samen zeg ik "We zullen morgen meer kunnen dan vandaag".Dit laatste mits we bereid zijn er heel hard voor te werken.</p><p>Tenslotte een enkel woord over de non-professionele belangstellingvoor automatische rekenmachines, want die is er ook. Het laatste- en tevens eerste - lustrum van het Eindhovens Studenten Corpsheeft ons immers geleerd, dat het "nuttig denkmachien" zelfs literatorenheeft wezen te inspireren. En hiervoor moeten we dankbaar zijn:want door de omstandigheid dat de studentenmaatschappij zichslechts via de literator bij de rekenautomaat betrokken heeft gevoeld,is haar ontgaan, dat in logische automaten het tweetallig stelsel veelalte verkiezen is boven het meer bekende tientallige. En ik sta niet invoor de gevolgen als zij deze ervaring op haar eigen mores zouoverdragen, de binding met het traditionele tientallige stelsel zoulosmaken, en zou besluiten om voortaan elk jaar lustrum te vieren.Aldus gekomen aan het einde van mijn beschouwing, wil ik graagbesluiten met enige persoonlijke woorden.</p><p>Aan <i>Hare Majesteit Koningin Juliana,</i> die mij tot hoogleraar aan detechnische hogeschool te Eindhoven heeft willen benoemen, mogeik vanaf deze plaats mijn eerbiedige dank betuigen.</p><p>&nbsp;</p><p><i>Mijne heren curatoren,</i></p><p>Door mij voor deze benoeming voor te dragen hebt U getoond eenzeker vertrouwen in mij te stellen, een vertrouwen, waarvoor ik weldankbaar ben, maar dat mij ook ietwat verlegen maakt, wanneer ikbedenk welk een centrale plaats het werken met logische automatenin vele aspecten van wetenschap en techniek nu reeds inneemt.Naast de haast vanzelfsprekende toezegging mijn beste krachten tewillen inzetten om dit vertrouwen niet te beschamen, wil ik graagtegenover U verklaren, dat ik mijn nieuwe verantwoordelijkhedennimmer aangedurfd zou hebben, als ik me niet geschraagd gewetenhad door U, door de onderafdeling der wiskunde, ja, eigenlijk doorde hele technische hogeschool.</p><p>&nbsp;</p><p><i>Mijne heren leden van de senaat,</i></p><p>Na het voorafgaande zal het U niet verbazen, wanneer ik nu met klemde hoop uitspreek in de toekomst in goede verstandhouding met Usamen te kunnen werken, en dat niet alleen, wanneer daartoe eendirecte aanleiding is. Een academische gemeenschap waarin zoveelverschillende disciplines hun plaats hebben gevonden, is immers hijuitstek een plaats om nieuwe gebieden waar een automatische rekenmachinemet vrucht kan worden ingeschakeld, bloot te leggen.Zonder Uw actieve medewerking is het de onderafdeling der wiskundekennelijk onmogelijk in dezen haar verantwoordelijkheden na tekomen.</p><p>&nbsp;</p><p><i>Dames en heren leden en medewerkers van de ouderafdeling der wiskunde,</i></p><p>Wanneer ik mij in Uw midden bevind, dringen zich nog steeds wattegenstrijdige gevoelens in mij op: ik voel me dan een kleine jongenen tegelijkertijd wonderlijk volwassen. Een heel kleine jongen,namelijk iedere keer wanneer ik ervaar, hoeveel meer kennis envaardigheden velen Uwer bezitten. Deze confrontatie kan echter ooksterk inspirerend zijn en ik ben U er daarom erkentelijk voor. En ikvoel me onwennig volwassen, wanneer ik merk, dat er desondanksnaar mij geluisterd wordt, dat desondanks mijn mening gevraagdwordt. Met andere woorden: ik prijs mij gelukkig om de openheid,waarin U de mogelijkheid laat, ja soms zelfs lijkt toe te juichen, dat deKoningin der Wetenschappen in de vorm van de theorie der logischeprocessen er een onderdaan schijnt bij te krijgen. Uw openheid heefteen belangrijke rol gespeeld bij de overwegingen, die mij hebbendoen besluiten deze benoeming te aanvaarden en het is mij eengenoegen te kunnen verklaren, dat U in de afgelopen maanden in ditopzicht mijn stoutste verwachtingen &#x2014;en die waren tamelijk stout&#x2014;ver hebt overtroffen.</p><p>Thans zij het mij vergund mij een ogenblik te wijden aan het verledenen een woord van dank te richten tot hen, aan wie dit metbetrekking tot mijn ambtsaanvaarding toekomt.<br />In de eerste plaats noem ik in dit verband mijn beide ouders, aanwie ik heel veel meer te danken heb dan mijn bestaan alleen, zoveelmeer, dat ik hier slechts een enkele aanduiding kan geven. Zo was hetbijvoorbeeld mijn vader, die in 1951 op het idee kwam om mij,bij wijze van beloning voor het behaalde kandidaatsexamen, in degelegenheid te stellen in Cambridge de "Summer School on AutomaticElectronic Computers" bij te wonen. We hadden geen van beidenmeer dan een uiterst vage voorstelling van het onderwerp, maar opeen of andere manier leek het hem wel wat voor mij. Onnodig tezeggen, dat ik tot op de huidige dag geen aanleiding gezien heb om ditinitiatief van mijn vader te betreuren. Integendeel. Aan mijn moederdank ik een unieke wiskundige training, waarvan ik later gemerktheb, dat ik er moeilijk dankbaar genoeg voor kan zijn: zij leerde mij,globaal gezegd, wat niet in de boeken staat. Tekenend was bv.de wijze waarop zij mij inleidde in de goniometrie: "Als je er bijeen goniosom na vijf regels nog niet uit bent, dan ben je op de verkeerdeweg en kan je beter wat anders proberen". Voorts heeft ze,niet met zoveel woorden maar door haar eigen voorbeeld, mij bijgebracht, dat je de stof pas waarlijk beheerst, wanneer je er sierlijkmee kunt spelen.</p><p>Het verdriet mij <font size="-1">PROF. DR. J. HAANTJES</font>,die door zijn grote gaven vanhoofd en hart van mijn Leidse hoogleraren verreweg de diepsteindruk op mij gemaakt heeft, niet meer toe te kunnen spreken.Ik zal hem steeds dankbaar blijven voor de wijze waarop hij mijtegemoet is getreden, een wijze die ik mij sindsdien zonder voorbehoudten voorbeeld stel.</p><p>&nbsp;</p><p><i>Hooggeleerde</i> <font size="-1">VAN WlJNGAARDEN</font>,</p><p>Vorige pogingen mijnerzijds U mijn dankbaarheid te betuigen voorwat U voor mij gedaan hebt, hebt U altijd ondermijnd met deopmerking "Ik heb er niets aan gedaan, je hebt het allemaal zelf gedaan".Ware dit de volle waarheid geweest, dan had ik U minstens kunnendanken voor de wijze waarop U mij in de gelegenheid heeft gestelddit alles te doen. Beschermd als ik mij thans voel door toga en kathederwil ik graag van mijn machtspositie van dit ogenblik misbruik makendoor onge&iuml;nterrumpeerd te verklaren, dat dit niet de volle waarheidis. Ik moge U bijvoorbeeld herinneren aan een onderhoud, dat ik alsstudent met U gehad heb, toen ik voelde dat ik beslissen moest of ikinderdaad theoretisch fysicus wilde worden of .&nbsp;.&nbsp;.&nbsp;.&nbsp;. ja wat,programmeur? Dat was toen helemaal nog geen vak: jaren later, toen iktrouwde, heeft de Burgerlijke Stand van Amsterdam nog geweigerddit als mijn beroep in te vullen! Ik schroomde om de sprong in hetduister te wagen. Maar U bent degene geweest, die op dat voor mijbeslissende ogenblik met zoveel overtuiging heeft durven verklaren,dat ik mij al programmerend niet op een doodlopend spoor zoubegeven, dat ik toen, mijn doctoraal examen daargelaten, de theoretischefysica eigenlijk al definitief vaarwel gezegd heb. En U bent ookdegene geweest, die mij er toen op gewezen heeft, dat als de sprongin het duister mij bezwaarde, dit wel eens kon betekenen, dat het opmijn weg zou liggen om te proberen in die duisternis enig licht tebrengen. Tenslotte: ik heb me, ondanks tien jaar van steeds intensievercontact, helaas te weinig van Uw kennis eigen gemaakt om mij tekunnen aanmatigen mij Uw leerling te noemen, maar wat ik wel van Uen van niemand anders geleerd heb, is om wat dynamischer te denkenen verder te kijken, dan mijn neus lang is, een vaardigheid, die vooriemand met een destijds zo kleine neus als de mijne van niet teonderschatten belang was.</p><p>Voorts zou ik graag mijn vroegere collegae<font size="-1">LOOPSTRA</font> en <font size="-1">SCHOLTEN</font>willen bedanken voor de manier, waarop zij mij geleerd hebben ommijn neus te stoten. Toen ik op het Mathematisch Centrum kwam,waren zij al oude rotten in het vak, en ze zijn voor mij hardeleermeesters geweest. Maar ik ben ervan overtuigd dat hun hardeleerschool er in niet geringe mate toe heeft bijgedragen, dat desamenwerking met hen tot op de huidige dag een bijzonder inspirerendgenoegen is.</p><p>Met groot genoegen denk ik terug aan de van tijd tot tijd zeerintensieve samenwerking met mijn vroegere collega<font size="-1">ZONNEVELD</font>. Toen wijwerkten aan de sluizen van het Haringvliet en later aan de ALGOL-vertaler,hebben wij maanden samengeleefd in gemeenschap vantafel en kladpapier. Elk van deze keren bemoeide minstens een vanbeiden zich met wat toen niet zijn specifieke terrein was en ik geloof,dat wij voor deze kostbare ervaringen dankbaar mogen zijn, omdat zijhebben aangetoond, dat men niet te bang hoeft te zijn om zijn neuseens in vreemde zaken te steken, zolang men zich maar oprechtinspant om dit dan wel een fijne neus te laten worden.</p> <p>Aan het Mathematisch Centrum, zowel de instelling als de verzamelingvan zijn personeelsleden, heb ik zoveel te danken, dat het onbegonnenwerk zou zijn, hier verder in details te treden. Laat mij daaromvolstaan met te verklaren, dat de tien jaar, die ik er heb doorgebracht, mijtot een stuk verleden geworden zijn, dat ik blij beschouw als een mijonontvreembaar goed. En ik prijs me bijzonder gelukkig met rechtte kunnen verklaren "lk heb er iets van meegenomen".</p><p>&nbsp;</p><p><i>Dames en heren studenten,</i></p><p>Wie zich met een dik kookboek, edoch zonder smaak, in de keukenterugtrekt, kan niet verwachten een smakelijk diner te zullen bereiden.Wie zich met een standaardwerk over de harmonieleer, edoch zonderontwikkeld muzikaal gevoel, aan het componeren zet, kan nietverwachten een symfonie voort te brengen die het aanhoren waard is.Zoals de koksmaat in zijn jongensjaren dus tevens zijn smaak zalmoeten ontwikkelen, zoals een leerling op het conservatorium zijnmuzikaal gehoor dient te verfijnen, zo zult U naast de geformuleerdeen gerubriceerde kennis van de diverse vakken tevens moetenverwerven de vooralsnog ongeformuleerde kennis, die wij dan maar"feeling voor het vak" noemen. De rol Uwer leermeesters is in dezenniet ongelijk aan die van ouders, die hun kinderen moeten lerenfietsen: ieder van ons kan fietsen, maar niemand kan aan een anderuitleggen hoe hij het doen moet. Wij kunnen U op ons college slechtswaarschuwen voor een heel klein gedeelte van de voetangels enklemmen, die U mogelijk op Uw pad zult tegenkomen, en dan moetenwe ons daarbij meestal ook nog beperken tot tamelijk ge&iuml;dealiseerdevoetangels. Aan U is daarom de taak om tussen de regels de onzegbaregedragslijn te horen tegenover voetangels in het algemeen.Ik hoop, dat U daarbij de wiskunde zult leren appreci&euml;ren als eendiscipline, waarin het een goede gewoonte is het gereedschap goed tegebruiken en te perfectioneren. En bij gereedschap denk ik hier nietspeciaal aan een rekenautomaat, ik denk aan 's mensen gereedschapbij uitstek: een Gezond Verstand.<p>&nbsp;</p><p>&nbsp;</p><p>&nbsp;</p><p style="text-align: right">Ik dank U voor Uw aandacht.</p><p>&nbsp;</p></div><hr /><!-- name and date --><div id="footer"><font size="-1">transcribed by Hans Terlouw<br />revised <csobj format="MedDate" h="13" region="15" t="DateTime" w="94">Sun, 20 Dec 2009</csobj></font></div></div></body></html></x-html>