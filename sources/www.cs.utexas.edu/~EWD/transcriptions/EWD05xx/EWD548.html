<!DOCTYPE HTML PUBLIC "-//W3C//DTD HTML 4.0 Transitional//EN">

<HTML lang=en 
xmlns="http://www.w3.org/1999/xhtml" xml:lang="en">
<HEAD><TITLE>E.W.Dijkstra Archive: Tweede toespraak tot mijn studenten, voorjaar 1976 (EWD 548)</TITLE>
<META http-equiv=content-type content="text/html; charset=ISO-8859-1">
<STYLE type=text/css>BODY {
	COLOR: black; BACKGROUND-COLOR: white
}
HR {
	BORDER-RIGHT: 0px; BORDER-TOP: 0px; BORDER-LEFT: 0px; COLOR: black; BORDER-BOTTOM: 0px; HEIGHT: 1px; BACKGROUND-COLOR: black
}
A {
	COLOR: blue; BACKGROUND-COLOR: transparent
}
A:hover {
	COLOR: white; BACKGROUND-COLOR: blue; TEXT-DECORATION: none
}
A:active {
	COLOR: white; BACKGROUND-COLOR: blue; TEXT-DECORATION: none
}
H1 {
	FONT-SIZE: 100%; TEXT-ALIGN: center
}
H2 {
	FONT-SIZE: 100%; TEXT-ALIGN: center
}
P {
	TEXT-INDENT: 2em
}
#frame {
	WIDTH: 39em
}
#header {
	TEXT-ALIGN: right
}
#footer {
	FONT-SIZE: 90%
}
</STYLE>

<META content="Microsoft FrontPage 4.0" name=GENERATOR></HEAD>
<BODY>
<DIV id=frame>
<DIV id=header>
				<a title="Link to the PDF version of EWD548" href="../../ewd05xx/EWD548.PDF">EWD548</a></DIV>
<DIV id=content>

<P style="text-indent: 0"><U>Tweede toespraak tot mijn studenten, voorjaar 1976</U>.</P>

<P>Voor de fabrikant van, zeg, Purgatorium Toiletzeep, is het niet zo moeilijk om uit de 
verkoopscijfere af te leiden, hoeveel stukken Purgatorium Toiletzeep er per maand door het 
Nederlandse volk gebruikt worden. Wil men echter er ook achter komen, door welk percentage 
van het Nederlandse volk deze stukken zeep worden opgemaakt, dan grijpt men naar het hulpmiddel 
der enquete. Enqueteurs en enquetrices worden op de mensheid losgelaten met de vraag "Gebruikt U 
Purgatorium Toiletzeep?" en dan maar turven! Afgezien van de hinderlijkheid voor de burgerij is 
tegen deze werkwijze geen ernstig bezwaar te maken.</P>

<P>Bedenkelijker wordt het wanneer oppervlakkig gezien naar feitelijke informatie gevraagd wordt, 
terwijl bij nader inzien de vraagstelling onduidelijk of slecht van toepassing is. Zo zijn in de 
afgelopen jaren de Nederlandse hoogleraren, wier professionele verantwoordelijkheid zich zoals 
bekend over onderwijs en onderzoek uitstrekt, geteisterd door enquete-formulieren, waarop zij 
geacht werden in te vullen, hoeveel percent van hun tijd zij aan onderzoek, en hoeveel percent 
van hun tijd zij aan onderwijs besteedden. Bij de invulling treedt onmiddellijk het probleem op, 
dat je een heleboel dingen doet, waarvan je nauwelijks weet of je het als onderzoek of onderwijs 
moet beschouwen: vaak is het beide tegelijkertijd. Hier komt dan nog bij, dat je drommels goed weet, 
dat het ene uur von de dag het andere niet is! De bezwaren tegen de onzekerheid hoe je dit formulier 
moet invullen, worden weggewuifd met de opmerking, dat het formulier door zovelen wordt ingevuld, 
dat de verschillen in interpretatie der categorieen wel wordt uitgemiddeld. Ik heb dat altijd een 
heel bedenkelijke opmerking gevonden. Dat je door optellen en delen kunt middelen, weet een kind; 
dat bij dubieuze uitgangsgegevens, waarvan niemand eigenlijk weet, wat ze voorstellen, het 
gemiddelde plotseling een relevant gegeven zou zijn, wil er bij mij maar moeilijk in. Naar de 
Waarheid zoeken door alle Leugens te middelen kan slechts gerechtvaardigd worden door het dogma, 
dat de Middenweg altijd Gulden is....</P>

<P>Werkelijk abject wordt de hele enqueteringsrage, als do enqueteurs naar <U>opinies</U> gaan 
vragen: "Bent U voor of tegen ....?" en vul dan maar in: abortus, de NAVO, kernenergie, 
democratisering en zo voort. Het soort zaken, dat hier dan aan de orde gesteld wordt, is altijd 
van dien aard dat een ieder met een weloverwogen oordeel dit nimmer in een bit informatie kan 
samenvatten. Van dit soort enquetes gaat evenwel de suggestie van het tegendeel uit. Voorts 
suggereert het feit, dat aan elk antwoord evenveel gewicht zal worden toegekend, dat aan elk 
antwoord ook evenveel gewicht toekomt, en dat iedereen, door het loutere feit van geenqueteerd 
te worden, op zijn opinie, hoe onrijp ook, recht heeft. Als &#x2014;en dat lijkt steeds gebruikelijker 
te worden&#x2014; weigering om aan de enquete mee te werken als moreel verwerpelijk wordt voorgesteld, 
gaat van de hele procedure een pressie uit met een opinie voor de dag te komen en zich een oordeel 
aan te meten.</P>

<P>Dit is dezelfde pressie die uitgaat van alle happenings waarin middelbare scholieren en 
studenten worden aangespoord te "discussieren" over onderwerpen, waarvan ze onvoldoende verstand 
hebben. Hierbij is het onderliggend dogma, dat dat ook helemaal niet nodig is; sommigen zullen 
misschien zelfs verdedigen, dat kennis van zaken de zuiverheid van het intuitieve oordeel alleen 
maar kan vertroebelen.</P>

<P>Opinie-enquetes en genoemde happenings vormen een ernstige bedreiging voor een van de meest 
essentiele acadetnische vrijheden, nl. het recht je van een opinie te onthouden en je oordeel op 
te schorten.</P>

<P>Overigens ben ik van oordeel, dat er op Hilversum 4 minder moet worden gezeverd.</P>
<HR>

<DIV id=footer>
					<font size="-1">transcribed by Carl Ludwigson<BR>
						
revised <CSOBJ w="93" t="DateTime" region="15" h="13" format="MedDate">Tue, 16 Oct 2007</CSOBJ></font></DIV></DIV>
</BODY></HTML>

