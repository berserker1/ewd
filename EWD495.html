  <!DOCTYPE html>
  <html>
  <head>
    <title>Achtste toespraak tot mijn studenten</title>
    <link href="https://fonts.googleapis.com/css?family=Lobster|Raleway" rel="stylesheet">
    <link href="assets/common.css" rel="stylesheet">
    <link href="assets/transcriptions.css" rel="stylesheet">
    <link href="assets/tweet-selection.css" rel="stylesheet">
    <script src="https://code.jquery.com/jquery-1.12.0.min.js" type="text/javascript" charset="utf-8"></script>
    <script src="assets/tweet-selection.js"></script>
    <meta name="generator" content="convertArticle.pl">
    <meta name="twitter:card" content="summary" />
    <meta name="twitter:site" content="@raboofje" />
    <meta name="twitter:description" content="From the Edsger Dijkstra EWD archive: Achtste toespraak tot mijn studenten" />
    <meta name="twitter:title" content="Achtste toespraak tot mijn studenten" />
    <meta name="twitter:image" content="http://raboof.github.io/ewd/assets/dijkstra.jpeg" />
  </head>
  <body>
  <div class="metabar">
    <div class="metabar-inner">
      <a href="index.html">HOME</a>
    </div>
  </div>
  <h1>Achtste toespraak tot mijn studenten</h1>
  <div class='body'>
				<p><span class="ul">Achtste toespraak tot mijn studenten</span>.</p>
				<p>Het motto van wat toevalligerwijze mijn laatste toespraak van dit semester
zal worden, is simpel: &quot;Hoedt U voor naamsveranderingen!&quot;.</p>

      <p>Eeuwen geleden heeft Shakespeare zijn waarschuwend &quot;What's in a name?&quot; laten horen, maar het citaat, hoewel bekend, blijkt niet bekend genoeg. Omstreeks de voorlaatste eeuwwisseling hebben de drijvers van de Frans revolutie alle geloofwaardigheid verloren door nieuwe namen voor de maanden van het jaar in te voeren, maar ook dat heeft niet mogen baten: de charlatannerie gaat onverdroten voort.</p>

      <p>Ik herinner me heel goed hoe tijdens de Duitse bezetting de nieuwe druk 
van &quot;Schwere Wörter&quot; van Brouwer, Gerzon en Ras slechts door Brouwer en Ras 
geschreven heette te zijn: Gerzon was immers Joods! Ik herinner me eveneens
nog hoe tijdens de destalinisatie in Rusland in Amsterdam de Stalinlaan &#x2014;o,
bittere ironie!&#x2014; in Vrijheidslaan werd omgedoopt. Dit onwaardig gebeuren deed
mij me afvragen hoe lang ik moest wachten totdat ook de er op samenkomende
Rooseveltlaan en Churchillaan herdoopt zouden worden... Ons Ministerie van
Kolonien werd het Ministerie van Overzeese Gebiedsdelen of zo iets, ons Ministerie
van Oorlog dat van Defensie, zoals de Verenigde Staten van Amerika nu hun
Department of Defense hebben. Welk land kan zich immers de wrange eerlijkheid 
van een &quot;Department of Aggression&quot; veroorloven?</p>

      <p>Als op last van de machthebber met auteursnamen gegoocheld wordt: let 
op Uw saeck! Als de heersende gezagsdragers straatnaambordjes gaan verhangen:
let op Uw saeck! Als ministeries herdoopt worden: let op Uw saeck!</p>

      <p>Als een kabinet in plaats van in formele kleding zich ostentatief in
kotspak aan Hare Majesteit onze Koningin presenteert en &#x2014;hoe terecht ook!&#x2014;
voor ministers de aanspreektitel &quot;Excellentie&quot; afschaft, let op Uw saeck!</p>

      <p>Ik haal deze oude koeien uit de sloot naar aanleiding van een recent
bericht in de krant dat op grond van &quot;inkomenspolitieke overwegingen&quot; &#x2014;wie het laatste adjectief heeft uitgevonden, verdient een onvoldoende voor Nederlands, maar dit terzijde&#x2014; besloten is in het bestuurlijke verkeer de academische titels af te schaffen.</p>

      <p>Je kunt dit afdoen als het afreageren van een persoonlijke frustratie van
onze premier, die het beu is om door de aanspreektitel &quot;doctorandus&quot; &#x2014;nu immers
&quot;excellentie&quot; niet meer mag!&#x2014; er alsmaar aan herinnerd te worden dat hij zijn
academische studie niet voltooid heeft en dat het langzamerhand hoog tijd wordt 
dat hij eindelijk eens promoveert. U kunt zich voorstellen hoe gaarne ik, al
was het alleen maar om zijn taalmisbruik, in de promotiecommissie zitting zou
nemen. Het zal mij niet gegeven zijn: mij rest slechts te wachten totdat deze 
vlegel zich een doctoraat honoris causa laat aanleunen!</p>

    <p>Vergeet deze premier: hij is niet belangrijk genoeg om onthouden te worden.
Onthoudt evenwel, dat in het jaar onzes Heren 1975 ex cathedra verklaard werd,
dat in het bestuurlijke verkeer een academische opleiding &#x2014;de opleiding die
geacht wordt je te leren je hersens te gebruiken&#x2014; liever niet meer vermeld 
moet worden. Het doet er immers niets toe of je een academische studie met goed 
of eventueel zelfs eclatant gevolg hebt afgelegd! Het zou immers ondemocratisch
zijn als we het landsbelang niet even goed zouden kunnen toevertrouwen aan de 
eerste de beste louche bakkersknecht.</p>          

      <p>Van een regering die ter rechtvaardiging van de regerende bakkersknecht
meent om in het bestuurlijk verkeer de academische titels af te moeten schaffen,
kan slechts één soort maatregels verwacht worden, nl. maatregels, die pogen
het academisch bedrijf tot een zodanige farce uit te hollen, dat de willekeurige 
bakkersknecht even goed of even slecht is als de even willekeurige academicus.</p>

      <p>Dies zijn alle academische qualiteitsnormen uit den boze, wordt elke
vorm van universitair toelatingsexamen als ondemocratisch van de hand gewezen
en krijgt de academie de onwaardige taak ieder die zich aanmeldt met de titel
op te tuigen, een titel, die vervolgens als van nul en generlei waarde wordt
gebrandmerkt. Een sluitend systeem, maar ... let op Uw saeck!</p>

      <p>Het doel is kennelijk om de thans nog aanwezige intellectuele elite de aankweek van geestelijk nakomelingsschap te verhinderen: genocide van een culturele minderheid. De socialistische regeringen in West Europa staat kennelijk een soort &quot;Endlösung der Akademischen Frage&quot; voor ogen.</p>

      <p>Wij gaan, zolang het nog kan, over tot de orde van de dag.</p>

      </div>
      <hr />
      <div id="footer">transcribed by Jukka Ketelaars<br />revised <csobj format="MedDate" h="15" region="15" t="DateTime" w="107">Wed, 13 Jun 2007</csobj></div>
    </div>
  </body>
</html>

      
</div>
  <script>
$('body').tweetSelection({
  height: 300,
  width: 600,
  minimumTextSelected: 3,
  shareClass: '.tweet-selection',
  ellipsis: '...',
  quoteLeft: '\'',
  quoteRight: '\'',
  via: 'raboofje'
});
  </script>
  </body>
  </html>
