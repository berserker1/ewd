  <!DOCTYPE html>
  <html>
  <head>
    <title>Achtste toespraak tot mijn studenten, voorjaar 1976</title>
    <link href="https://fonts.googleapis.com/css?family=Lobster|Raleway" rel="stylesheet">
    <link href="assets/common.css" rel="stylesheet">
    <link href="assets/transcriptions.css" rel="stylesheet">
    <link href="assets/tweet-selection.css" rel="stylesheet">
    <script src="https://code.jquery.com/jquery-1.12.0.min.js" type="text/javascript" charset="utf-8"></script>
    <script src="assets/tweet-selection.js"></script>
    <meta name="generator" content="convertArticle.pl">
    <meta name="twitter:card" content="summary" />
    <meta name="twitter:site" content="@raboofje" />
    <meta name="twitter:description" content="From the Edsger Dijkstra EWD archive: Achtste toespraak tot mijn studenten, voorjaar 1976" />
    <meta name="twitter:title" content="Achtste toespraak tot mijn studenten, voorjaar 1976" />
    <meta name="twitter:image" content="http://raboof.github.io/ewd/assets/dijkstra.jpeg" />
  </head>
  <body>
  <div class="metabar">
    <div class="metabar-inner">
      <a href="index.html">HOME</a>
    </div>
  </div>
  <h1>Achtste toespraak tot mijn studenten, voorjaar 1976</h1>
  <div class='body'>

<P>Aangezien minister van Kemenade zijn contourennota gesteld heeft in een soort
Nederlands, dat 
ik zelfs mijn honden niet durf voor te lezen, weet ik niet precies, wat hij met het middelbaar 
onderwijs voor heeft, maar veel goeds is het niet. Terwijl het middelbaar onderwijs nog niet van 
de invoering van de mammoetwet bekomen is, moet het met de middenschool gaan experimenteren. 
Terwijl de mammoetwet door de pakkettenkeuze het middelbaar onderwijs op beroepsopleiding heeft 
doen gaan lijken, krijgen we nu de middenschool, waar in naam van de spreiding van kennis de goede 
leerling helemaal niets meer leert. Terwijl Engeland, dat met de invoering van de zg. "comprehensive 
school" ons in dezen is voorgegaan, wou dat het er nooit aan begonnen was, omdat het een grandioze 
mislukking is gebleken, is de blinde fanaticus van Kemenade niet te remmen. Nou, blind? Niet 
helemaal: waarschijnlijk weet hij, dat het in Engeland mislukt is, want hij heeft al de wens te 
kennen gegeven de experimentele middenscholen daar te stichten, waar voor de scholieren in de 
nabijheid geen alternatief aanwezig is. Dit, zoals hij dat noemt, "om het experiment een eerlijke 
kans te geven". Het risico dat ouders hun onbevredigde kinderen van de middenschool zouden afnemen, 
wil de minister kennelijk zoveel mogelijk verkleinen. Zoveel over des ministers wetenschappelijke 
eerlijkheid.</P>

<P>Wat de minister met het universitair onderwijs voor ogen staat, is heel duidelijk: vernietiging. 
Daar zijn ze al sinds 1968 mee bezig; toen noemden ze het democratisering, maar dat was zo'n vuig 
euphemisme als politici wel vaker hanteren. Uit de missiven van het ministerie van O. en W. wordt 
steeds duidelijker, dat tegenwoordig de O. voor "Opleidingen" staat. Het wezenlijke verschil tussen 
academiaal onderwijs en hoger beroepsonderwijs staat de minister niet meer helder voor ogen. De 
minister staat hierin overigens niet alleen.</P>

<P>Hoger beroepsonderwijs leidt zijn leerlingen op voor bepaalde beroepen; wetenschappelijk 
onderwijs voert zijn studenten in in bepaalde wetenschappelijke disciplines, een activiteit, die 
slechts zijdelings verband hoeft te houden met Het latere terrein van wetenschappelijke activiteit. 
Om dicht bij huis te blijven: als ik wel ben ingelicht zijn al Uw hoogleraren in de Informatica aan 
de THE van huis uit theoretisch physicus. En waarom niet? In je studententijd is je belangrijkste 
taak te leren je hersens te gebruiken, je noge kwaliteitsnormen eigen te maken en een goede 
wetenschappelijke smaak te ontwikkelen. En voor wie dat gelukt is, doet het er later niet zo heel 
erg meer toe, wat hij nu precies gestudeerd heeft.</P>

<P>Maar er wordt met man en macht aan gewerkt om deze grenzen te doen vervagen. Kweekscholen en 
scholen voor maatschappelijk werk &#x2014;duidelijk beroepsopleidingen&#x2014; heten pedagogische en sociale 
academies, hun leerlingen heten ten onrechte studenten. En alsof dit versluierend taalgebruik al 
niet schadelijk genoeg is, poogt men nu ook het wetenschappelijk onderwijs in het keurslijf van de 
beroepsopleidingen te persen. De kreet hiervoor is "integratie van het tertiair onderwijs" en, als 
het aan de minister ligt, is binnen tien jaar het verschil tussen de TH's en de HTS-en verdwenen. 
De herprogrammering, die net curriculum tot vier jaar moet terugdringen, is daartoe duidelijk een 
eerste aanzet. Is de O. de O. van "Opleidingen" geworden, de W. wordt volslagen vergeten. Hadden we 
iets anders kunnen verwachten? Sinds de zg. "gamma-wetenschappers", zoals economen, psychologen,
sociologen, pedagogen en wat dies meer zij, in een moment van onbedachtzaamheid tot de campus zijn 
toegelaten, hebben zij, samen met de bouwkundigen, altijd het academisch uitschot gevormd. En deze 
minister beoordeelt de wetenschap naar de karikatuur, die hij er zelf van heeft meegemaakt en 
bedreven.</P>

<P>Overigens ben ik van oordeel, dat er op Hilversum 4 minder moet worden gezeverd.</P>
				<HR>
				<font size="-1"><!-- name and date --></font>
				<DIV id=footer>
					<font size="-1">transcribed by Carl Ludwigson<BR>
						
revised <CSOBJ w="91" t="DateTime" region="15" h="13" format="MedDate">Mon, 5 Nov 2007</CSOBJ></font></DIV>
			</DIV>
</BODY></HTML>

</div>
  <script>
$('body').tweetSelection({
  height: 300,
  width: 600,
  minimumTextSelected: 3,
  shareClass: '.tweet-selection',
  ellipsis: '...',
  quoteLeft: '\'',
  quoteRight: '\'',
  via: 'raboofje'
});
  </script>
  </body>
  </html>
