  <!DOCTYPE html>
  <html>
  <head>
    <title></title>
    <link href="https://fonts.googleapis.com/css?family=Lobster|Raleway" rel="stylesheet">
    <link href="assets/common.css" rel="stylesheet">
    <link href="assets/transcriptions.css" rel="stylesheet">
    <meta name="generator" content="convertArticle.pl">
  </head>
  <body>
  <div class="metabar">
    <div class="metabar-inner">
      <a href="index.html">HOME</a>
    </div>
  </div>
  <h1></h1>
  <div class='body'>
<!-- article text  -->
<table>
<tr><td><u>Titel:</u></td>
    <td>De software crisis, ontstaan en hardnekkigheid.</u></td>
</tr>
<tr><td valign="top"><u>Spreker:</u></td>
    <td>prof.dr.Edsger W.Dijkstra<br />
        Burroughs Corporation/<br />
        Technische Hogeschool Eindhoven</td>
</tr>
</table>

<p style="text-indent: 0em"><u>Samenvatting:</u></p>

<p>Het ontstaan van de software crisis is een direct gevolg van
de onderschatting van het revolutionaire karakter van de moderne
computer, welks programmeeropgave ons confronteert met een intellectuele
uitdaging zonder precedent. De ontwikkeling van een
feilloos programma van behoorlijke omvang is een opgave waarvan
de moeilijkheidsgraad aanvankelijk schromelijk is onderschat; het
voortduren van de software crisis is grotendeels te wijten aan het
feit dat deze moeilijkheidsgraad over het algemeen tot op de huidige
dag ontkend wordt. Op de achtergrond van deze ontkenning zal nader
worden ingegaan.</p>

<p style="text-indent: 0em; margin-top: 5em"><u>De software crisis, ontstaan en
hardnekkigheid</u></p>

<p style="padding: 0 0 2em 5em; text-indent: 0em">Edsger W.Dijkstra<br />
Burroughs Corporation/<br />
Technische Hogeschool Eindhoven</p>

<p>Officieel bestaat de software crisis sinds october 1968;
toen werd zijn bestaan namelijk openlijk toegegeven op de NATO
Conferentie over "Software Engineering" die te Garmisch-Partenkirchen
gehouden werd. Maar hij bestond natuurlijk al veel
langer, want anders was die conferentie toen nooit georganiseerd.
En in het jaar onzes Heren 1982 bestaat hij nog steeds,
want anders was deze ASI leergang er niet aan gewijd. En dat
de software crisis nog wel een tijdje zal voortduren is niet
een gewaagde voorspelling. Deze voordracht zal hoofdzakelijk
gewijd zijn aan zijn ontstaan en zijn hardnekkigheid.</p>

<p>Op de vraag "Hoe is de software crisis ontstaan?" is een
heel makkelijk antwoord te geven. Waarom mislukken zoveel
softwareprojecten? Heel eenvoudig: omdat programmeren blijkbaar
iedere keer weer veel moeilijker is dan wij denken. Dit
onontkoombare antwoord is evenwel te makkelijk, want het roept
onmiddellijk de vraag op hoe de blijkbaar schromelijke onderschatting
van de moeilijkheidsgraad van de programmeeropgave
heeft kunnen ontstaan en blijkbaar zo'n taai leven kan hebben.</p>

<p>Voor de aanvankelijke onderschatting van de moeilijkheidsgraad
van de programmeeropgave is een heel duidelijke verklaring;
zij bestaat uit twee gedeelten. Ten eerste eiste in de beginjaren
de constructie van betrouwbare hardware alle aandacht op.
De electronica betrad het onontgonnen terrein van de digitale
techniek, daarbij tegelijkertijd geconfronteerd met een schaalvergroting
zonder precedent en ongehoorde betrouwbaarheidseisen.

Aan hardwareproblemen hadden we toen echt onze handen meer dan
vol en de waarschuwing dat, als de machine eenmaal werkte, het
gebruik niet triviaal zou zijn was het laatste, waar we behoefte
aan hadden. Als de waarschuwing geuit werd &#x2014;en dat werd hij wel&#x2014; , werd hij niet gehoord. Dit is maar al te begrijpelijk: het was immers niet de eerste zorg.</p>

<p>Ten tweede werd de waarschuwing slechts schuchter gegeven, niet alleen omdat er veel moed voor nodig is om een impopulaire boodschap van de daken te schreeuwen, maar ook omdat de feitelijke ervaring, die de waarschuwing zou moeten schragen, nog ontbrak. We wisten dat het eerst ontwikkelde programma &#x2014;voor het genereren van een tabel van quadraten&#x2014; meteen had gewerkt; we wisten ook dat het tweede programma &#x2014;voor het genereren van een tabel van priemgetallen&#x2014; dat tot ontnuchtering van zijn auteurs niet had gedaan. Maar met die ervaring ontmoedig je niet een hoopvolle mensheid. Het was pas hun tweede programma, die kerels hadden toch nog geen enkele ervaring, en, bovendien, wie is er nou in priemgetallen geinteresseerd? Het punt is, dat automatische rekenmachines toen inderdaad artefacten zonder enig precedent waren en dat de programmeeropgave inderdaad eisen aan ons intellect stelt, die er nog nooit aan waren gesteld. Zonder eerder aan een dergelijke discontinuiteit te zijn blootgesteld is het inderdaad heel moeilijk voorstelbaar dat iets, dat toch doenbaar moet zijn, onvoorstelbaar moeilijk uitpakt. We kunnen het naiveteit noemen, onschuld klinkt vriendelijker, maar over de aanvankelijke onderschatting hoeven we ons niet te verbazen.</p>

<p>Boeiender is de vraag, hoe het mogelijk is geweest, dat
deze onderschatting zo'n taai leven leidt. Langzamerhand is er
meer dan een kwart eeuw overweldigende experimentele ervaring
dat programmeren op zijn zachtst gezegd een uiterst verraderlijke
activiteit is, zo verraderlijk dat hij de inzet van ons

beste intellect rechtvaardigt. Maar de onderschatting duurt
voort tot op de huidige dag. Deze ASI leergang is er een symptoom
van: bij de voorbereidende sprekersbijeenkomst legde de
secretaris, Mr. W.L. den Dekker, uit dat het traditioneel
technisch/wetenschappelijke
accent van dit soort leergangen dit maal
"in verband met het onderwerp natuurlijk minder geprononceerd
zou zijn". Een verklaring van het taaie leven van de onderschatting
is ingewikkelder: een aantal oorspronkelijk onafhankelijke
oorzaken blijkt elkaar wederzijds te versterken.</p>

<p>Het staat buiten kijf dat, toen het phenomeen computer
zich kort na de tweede wereldoorlog aandiende, de internationale
wiskundige wereld er niet rijp voor was. Traditioneel bestaat
die wereld uit twee continenten, namelijk het wiskundig
werelddeel dat zich bezighoudt met de problemen van het continuum
en het deel dat zich op de discrete problematiek concentreert.
Het zo eminent toepasbare werk van Newton, nu zo'n 300
jaar oud, is voor de continue wiskunde een enorme stimulans geweest
en bij de stormachtige ontwikkeling van dat deel der wiskunde
is de discrete wiskunde ontegenzeggelijk op het tweede
plan geraakt. Maar de digitale rekenautomaat manipuleert per
definitie nu eenmaal objecten in een discreet universum. Voeg
hieraan toe, dat dit universum, hoewel groot, per definitie eindig
is, en men kan zich misschien voorstellen dat het merendeel
der wiskundigen van die generatie zich gemachtigd voelde het
phenomeen computer te negeren: discreet en eindig moest het immers
triviaal zijn. Men kan hun deze aanvankelijke beroepsblindheid
bijna vergeven. Helaas moeten wij constateren, dat in de
daaropvolgende 35 jaar deze beroepsblindheid nauwelijks is afgenomen
en dat de wiskundige, die de intellectuele uitdaging van
computing science serieus neemt, nog steeds een zeldzaamheid is
en dat de gemiddelde wiskundige in bekrompenheid voor zijn nietwiskundige
medeburgers niet onderdoet. Overheerst bij wiskundigen
eenmaal het gevoel dat computers niet de moeite waard zijn

om je mee bezig te houden, dan werkt dat vervolgens als een z.g.
"self-fulfilling prophecy": als de intellectueel het best geequipeerden
het vak links laten liggen, wordt het gebied bezet
door tweede- en derderangs mensen en na enige tijd kan de echt
knappe jongen zich nog moeilijker voorstellen dat daar een taak
voor hem ligt. Ligt een stuk van de oorzaak van de software
crisis bij het feit dat de wiskundige wereld door de bank genomen
het gebied heeft veronachtzaamd, het taaie leven van de
software crisis is mede het gevolg van het feit dat de wiskundige
wereld door de inmiddels ontstane omstandigheden in deze veronachtzaming
gesterkt wordt.</p>

<p>Naast deze culturele oorzaak is er ook een economische,
die ging spelen op het moment dat Sperry-Rand als eerste rekenmachinefabrikant
de UNIVAC als serieproduct op de markt bracht.
Die markt moest gecreeerd worden, en die markt is gecreeerd
door ondeskundigen, die over voldoende fondsen beschikten, gouden
bergen te beloven. De gewenste ondeskundigheid was rijkelijk
voorhanden in de top van grote bedrijven, die toen nog
over geld beschikten; voor de gouden bergen zorgden de verkoopafdelingen
der computerfabrikanten. Termen als "analytical
engine", "mathematical machine" en "instrumentelle Mathematik"
lieten er geen twijfel over bestaan waar in onze cultuur dit
soort apparatuur was ontstaan en waarschijnlijk thuishoorde.
Hoe verkoop je het dan een een administrateur? Door met een
groots opgezette campagne het wezenlijk wiskundige karakter
van de hele gebruiksproblematiek onder tafel te praten, programmeren
voor te stellen als iets dat iedereen in een drieweekse
cursus kan leren, kortom door zo hardnekking te verklaren
dat het goud der beloofde bergen massief is, dat genoeg
mensen het geloven. In de jaren die daar op volgden is er
voor het vak van programmeur volledig critiekloos geronseld.
Hier in den lande was MULO ruimschoots genoeg, maar in andere
landen was het geen haar beter. Het resultaat laat zich denken:
<!-- END BAD PAGE -->

van de half-millioen professionele programmeurs, die de wereld
inmiddels telt is het merendeel van een incompetentie die elke
beschrijving tart. Maar hier ligt wel een verklaring van het
taaie leven van de software crisis: een incompetent arbeidsleger
van een half millioen ververs je niet een-twee-drie.</p>

<p>Heel pessimistische mensen betogen, dat de teerling is
geworpen en dat we nooit van de horde incompetente programmeurs
verlost zullen worden. Die sombere voorspelling is gebaseerd
op de volgende, ongetwijfeld juiste observatie. Om
met dit soort personeel er toch nog het minst slechte van te
maken heb je veel van dat personeel nodig, dat vervolgens alleen
maar werken kan in een organisatie zo strak, en ook zo
infantiliserend, dat de mensen die je eigenlijk zou moeten hebben
daar niet in passen. De observatie is ongetwijfeld juist;
het is ook duidelijk dat het geobserveerde verschijnsel mede
voor de taaihaid van het leven van de software crisis verantwoordelijk
is. De pessimistische conclusie, dat de software
crisis een eeuwig leven beschoren zal zijn lijkt mij evenwel
een beetje haastig.</p>

<p>De sterkte van dit pessimisme verschilt van mens tot mens;
over het algemeen is het in het bedrijfsleven sterker dan in
het onderwijs. Het verschilt ook van land tot land; over het
algemeen is het in de Verenigde Staten sterker dan in Europa.
Dit laatste is niet verwonderlijk, aangezien de aftakeling van
het onderwijs ginds nog verder is voortgeschreden dan hier.
Het loont de moeite, daar en passant even de aandacht op te
vestigen, omdat onze perceptie van wat de centrale problemen
van computing science zijn de neiging heeft sterk beinvloed te
worden door de Amerikaanse perceptie daarvan. Bij alle verhalen
over de noden van "the casual user" en de intellectuele beperkingen
van "the average programmer" moeten wij nimmer vergeten een
duidelijk onderscheid te maken tussen enerzijds de intrinsieke

problemen van computing science en anderzijds de moeilijkheden
veroorzaakt door het falend Amerikaans onderwijsbestel. Van
een academicus vanzelfsprekend vergen dat hij zijn moedertaal
in woord en geschrift voortreffelijk beheerst en effectief hanteert
geldt hier inmiddels als een beetje overdreven, in de
Verenigde Staten als absurd en irreeel. Alle Amerikaanse nadruk
op "readability", "self-documentation" en soortgelijke,
niet nader gespecificeerde deugden wordt daardoor wel begrijpelijk.</p>

<p>Waar het pessimisme overheerst, heeft dat een ongewenst
neveneffect. Het leidt er toe, dat de software crisis gezien
gaat worden als een ongeneeslijke ziekte, en gelijk wij allen
weten is de ongeneeslijke ziekte de bij uitstek vruchtbare
bodem voor kwakzalverij. En inderdaad: ik ken geen professie
met een zo grote kwakzalverdichtheid als de onze! Dit is een
aspect waar ik het merendeel van mijn academische collegae
in de Onderafdeling der Wiskunde en Informatica van de Technische
Hogeschool te Eindhoven geregeld aan moet herinneren.
Het is een verschijnsel, dat zij in hun eigen professie niet
meemaken en waarmee zij alleen geconfronteerd worden, wanneer
een onderwijskundige hun pad kruist. Maar wie met pek omgaat,
wordt er door besmet: je kunt van buitenstaanders nauwelijks
verwachten dat zij kaf en koren scheiden, en de hoge kwakzalverdichtheid
in onze professie maakt het voor de academische
wereld eens zo moeilijk het vak serieus te nemen.</p>

<p>Ligt de schuld van de charlatannerie bij de kwakzalver
of bij het publiek dat hij bedot? Wel, als dat publiek bedot
<u>wil</u> worden, ligt de schuld dunkt me daar. In het bedrijfsleven
is zulks dunkt me het geval. Met heel serieuze bedoelingen
karakteriseerde ik enige manieren die bij het orde scheppen in
wat anders onbeheerste chaos wordt veelbelovend leken en lanceerde
ik termen als "structured programming", "layers of

abstraction" en "separation of concerns". In de kortst mogelijke
tijd werden niet de bedoelingen, maar wel de kreten gemeengoed
en bevond ik me tegen wil en dank ingedeeld bij de goeroes.
Als het zelfs de serieuze wetenschapsman zo vergaat, kunt U
nagaan hoe moeilijk het is geen kwakzalver te worden.</p>

<p>Het bedrijfsleven is zo wanhopig, dat elke heilsboodschap er in gaat als koek. Aan heilsboodschappen is dan ook geen gebrek. Voor de wanhopige manager is het bijvoorbeeld een ontstellend geruststellende gedachte, dat de gebezigde programmeertaal de bron van al zijn ellende is. De stakker klampt zich vast aan de droom van de programmeertaal, waarin programmeren zo makkelijk is, dat het allemaal vanzelf goedkomt. De nieuwe programmeertalen als panacee gaan in de kwakzalverskraam over de toonbank als verse broodjes bij de bakker. In dit verband berucht is de IBM-advertentie in Datamation, 1968, waarin een stralende Susie Meyer &#x2014;in kleuren!&#x2014; verklaart, dat de bekering tot PL/I het einde van al haar programmeerproblemen was. Hoe de arme Susie Meyer er een paar jaar later uitzag, vermeldt de historie helaas niet, maar het laat zich raden, want het wondermiddel heeft natuurlijk niet gewerkt. Wie de propagandaliteratuur voor Ada &#x2014;de programmeertaal, die door het Amerikaanse ministerie van defensie wordt gepousseerd&#x2014; leest, moet constateren, dat de wereld in 14 jaar weinig is veranderd. (In Polen wordt Ada, terecht en onthullend, als &quot;PL/II&quot; aangeduid.)</p>

<p>Naast de potjes met programmeertalen hebben we de flesjes
met nieuwe operating systems: op een regime van driemaal daags
een druppel UNIX wordt U het eeuwige leven beloofd. En als
dat niet werkt, dan is er nog het onfeilbare poeiertje van de
"personal computer". Dat is helemaal heerlijk, want zonder dat
U zich iets van al die andere patienten hoeft aan te trekken,
kan dit poeiertje gemengd worden helemaal naar Uw persoonlijke
behoeften.</p>
 
<p>Het laatste en gevaarlijkste luchtkasteel in deze windhandel
is het "intelligent terminal" waartegen je "gewoon" kunt
zeggen, wat je nodig hebt. Hier ligt de fraude er duimen dik
boven op: de meeste mensen weten niet wat ze nodig hebben, en
als ze het al zouden weten, kunnen ze het niet zeggen, noch "gewoon",
noch "ongewoon". Desalniettemin schijnt de Japanse industrie
te staan te trappelen om het te leveren, en wij zullen
wel stom genoeg zijn om het te kopen. Ik denk, dat het daarmee
net zo gaat als met homeopathische geneesmiddelen: je weet nooit
of het helpt en, "Baat het niet, dan schaadt het niet.".</p>

<p>Deze laatste geruststellende overweging is overigens een
ernstige misvatting. De z.g. "word processor" wordt aangeprezen
met de overweging, dat het zo makkelijk is om iets in je tekst
te verbeteren. Maar elke stroomlijning van het correctieproces
is een staande invitatie voor de productie van dingen, die deze
correctie nodighebben. Het is een volslagen illusie, dat de
"word processor" de auteur helpt. Weinigen immers kunnen de
verleiding weerstand bieden, maar iets te produceren, dat dan
later wel gerepareerd of geperfectioneerd zal worden. Maar uit
een rammelend concept is door bijvijlen nog nooit iets goeds ontstaan.
Met een tekst die niet deugt, kun je maar een ding doen:
naar de prullemand verwijzen. Als ik de Nederlandse overheid
was, zou ik het gebruik van dit soort apparatuur niet verbieden;
ik zou het zwaar belasten, net als alcohol en tabak.</p>

<p>De hoge kwakzalverdichtheid is mede verantwoordelijk voor
de hardnekkigheid van de software crisis. Elke keer dat de patient
bij een volgend lapmiddel geen baat heeft gevonden, wordt
hij argwanender jegens de medische wetenschap. De onvervulde
beloftes van volledige genezing maken hem doof voor wat de wetenschap
verantwoord geven kan: suggesties ter verbetering van
de toestand.</p>

<p>Laat mij evenwel niet zo in mineur eindigen. De toestand
is inderdaad hopeloos als het wetenschappelijk onderwijs zich
laat koejeneren door de eis van "maatschappelijke relevantie".
Die leidt er namelijk toe dat de maatschappij krijgt waar hij
om vraagt en dat, wanneer om lapmiddelen gevraagd wordt, er
lapmiddelen worden geboden. Het "Mundus vult decipi; decipiatur
ergo." is dan onverdund van toepassing. De toestand is evenwel
niet hopeloos als het wetenschappelijk onderwijs niet voor zijn
leidinggevende taak terugdeinst en de moed heeft de wereld te
bieden, niet waar de wereld om vraagt, maar wat de wereld nodig
heeft.</p>

<p>Over de hele wereld is de toestand aan de universiteiten
tegenwoordig zo benard, dat op hen je hoop vestigen onverantwoord
optimisme moet lijken. De wortels van onze universitaire traditie
gaan echter zo diep, dat ik er van overtuigd ben dat die traditie
een taaier leven beschoren zal zijn dan de software crisis van
vandaag.<p>
<p>&nbsp;</p>
<p style="text-indent: 0em">Nuenen, 4 juli 1982</p>
<p>&nbsp;</p>
<!-- (end of text) -->
      </div>
      <hr />
      <div id="footer">
         <font size="-1">
<!-- name and date -->
   transcribed by Hans Terlouw<br />
   revised
   <csobj format="MedDate" h="13" region="15" t="DateTime" w="79">Sat, 9 Jan 2010</csobj>
<!-- (end name and date) -->
         </font>
      </div>
   </div>
</body>
</html>




</x-html></div>
  </body>
  </html>
