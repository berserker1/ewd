  <!DOCTYPE html>
  <html>
  <head>
    <title>Derde toespraak tot mijn studenten, voorjaar 1976</title>
    <link href="https://fonts.googleapis.com/css?family=Lobster|Raleway" rel="stylesheet">
    <link href="assets/common.css" rel="stylesheet">
    <link href="assets/transcriptions.css" rel="stylesheet">
    <link href="assets/tweet-selection.css" rel="stylesheet">
    <script src="https://code.jquery.com/jquery-1.12.0.min.js" type="text/javascript" charset="utf-8"></script>
    <script src="assets/tweet-selection.js"></script>
    <meta name="generator" content="convertArticle.pl">
    <meta name="twitter:card" content="summary" />
    <meta name="twitter:site" content="@raboofje" />
    <meta name="twitter:description" content="From the Edsger Dijkstra EWD archive: Derde toespraak tot mijn studenten, voorjaar 1976" />
    <meta name="twitter:title" content="Derde toespraak tot mijn studenten, voorjaar 1976" />
    <meta name="twitter:image" content="http://raboof.github.io/ewd/assets/dijkstra.jpeg" />
  </head>
  <body>
  <div class="metabar">
    <div class="metabar-inner">
      <a href="index.html">HOME</a>
    </div>
  </div>
  <h1>Derde toespraak tot mijn studenten, voorjaar 1976</h1>
  <div class='body'>

<P>Vorig semester heb ik een aantal toespraken gewijd aan de verwarring die onherroepelijk 
gesticht wordt, wanneer wij machines in anthropormorfe termen trachten te beschrijven en 
begrijpen. Voor vandaag is de verwarring aan de beurt, die onherroepelijk ontstaat, als wij een 
collectivum van mensen gaan beschrijven als individu.</P>

<P>Vorige week had ik het over enquetes en de schadelijke invloed hiervan op de geenqueteerde, 
die zich moreel verplicht voelt opinies te hebben. Over de invloed van de uitslag hebben we het 
nog niet gehad! Maar hoe worden die uitslagen geformuleerd? Zullen we eens proberen? "Katholiek 
Nederland ingenomen met nieuwe aartsbisschop." "Het Nederlands volk vindt bedrijfsdemocratisering 
van ondergeschi belang." "De THE wil zich meer inzetten voor de belangen van de regio." "De PvdA 
staat achter het beleid van de regering." U kunt het lijstje nu zelf wel voortzetten.</P>

<p>Het vervelende van dit soort formuleringen, waarin linguistisch een collectivum als individu 
optreedt, is, dat zij een veel grotere homogeniteit suggereren, dan er in werkelijkheid is, een 
onjuiste voorstelling van zaken, die tot allerlei conflicten aanleiding geeft. Ten eerste is er 
het persoonlijke conflict voor de dissident. De Nederlands Katholiek, wie de wel uiterst Roomse 
onderkin van de nieuwe monseigneur tot aarzeling heeft geinspireerd, vraagt zich met zorg af, of 
hij nog wel bij de Kerk hoort.  Het lid van de "TH-gemeenschap" &#x2014;ook zo'n vieze term&#x2014; voor wie 
de betekenis van de wetenschap niet bij de provinciegrenzen ophoudt, kan makkelijk door 
soortgelijke twijfels bevangen worden. Wij moeten over dit soort persoonlijke conflicten niet te 
licht denken, want zij hebben menigeen's vermogen tot loyaliteit ernstig afbreuk gedaan.</P>

<P>Het is niet makkelijk am in de wetenschap dat iets een fictie is, met deze fictie te leven 
zonder de eigen integriteit aangetast te laten worden. Het is de facto zo moeilijk, dat velen 
prefereren te vergeten dat deze homogeniteit een fictie is. En dan is de boot aan: voor dezen is 
nl. elke blijk van inhomogeniteit een aantasting van hun kwetsbare zekerheid, en daarmee is de 
kiem gelegd voor de intolerantie, die voor alle totalitaire regimes zo karakteristiek is. Wij 
kennen de symptomen allemaal. Wij weten, hoe de heksenjacht van de Inquisitie de fictie van de 
eenheid van de Roomse Kerk moest redden. Wij weten, hoe de kerkelijke censuur, die slechts door 
het bisschoppelijk Imprimatur kon worden opgeheven, de verscheidenheid moest verdoezelen. Wij weten, 
hoe tijdens de Koude Oorlog het McCarthyisme in de USA een communistenjacht ontketend heeft, die 
de Jezuieten van de Inquisitie jaloers gemaakt moet hebben. Wij weten, hoe in de USSR het niet 
delen van de overheersende politieke opvattingen voldoende is, om als misdadiger of als gek te 
worden gebrandmerkt. Als goede Nederlanders zijn wij meesters in het wijzen met de beschuldigende 
vinger, mits hij naar een punt buiten de grenzen wijst.....  Maar U moet niet denken, dat het hier 
allemaal koek en ei is.</P>

<P>Van de huidige zg. "democratische discussies" gaat de sterke suggestie uit dat hij, wiens 
mening niet door de meerderheid gedeeld wordt, het bij het verkeerde eind heeft. En als hij zijn 
mening niet prijs wil geven, is hij een lastpost, die niet tot samenwerking bereid is. En als hij 
zijn eigen mening ook nog ventileer is hij een illoyale spelbreker. Die goedkope veroordeling is 
ons aller deel, van scholieren in de klas tot ministers in het kabinet. Toen, een week voordat ik 
afstudeerders toe moest spreken, de dekaan van de onderafdeling in dezen een poging tot preventieve 
censuur ondernam, was ik dan ook niet verbaasd. Wel geschokt.</P>

<P>Overigens ben ik van oordeel, dat er op Hilversum 4 minder moet worden gezeverd.</P>
<HR>
<!-- name and date -->
<DIV id=footer>
					<font size="-1">transcribed by Carl Ludwigson<BR>
						
revised <CSOBJ w="93" t="DateTime" region="15" h="13" format="MedDate">Tue, 16 Oct 2007</CSOBJ></font></DIV></DIV>
</BODY></HTML>

</div>
  <script>
$('body').tweetSelection({
  height: 300,
  width: 600,
  minimumTextSelected: 3,
  shareClass: '.tweet-selection',
  ellipsis: '...',
  quoteLeft: '\'',
  quoteRight: '\'',
  via: 'raboofje'
});
  </script>
  </body>
  </html>
